[
    {
        "名字": "金石之四",
        "來源": {
            "本草綱目": {
                "部": "石",
                "卷": "十",
                "類": "石"
            }
        }
    },
    {
        "名字": "陽起石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "羊起石（《別錄》）",
            "白石（《本經》）",
            "石生《別錄》"
        ],
        "釋名": [
            "",
            "時珍曰：以能命名。"
        ],
        "集解": [
            "《別錄》曰：陽起石，生齊山山谷及琅琊或云山、陽起山，雲母根也。採無時。",
            "普曰：生泰山。",
            "弘景曰：此所出與雲母同，而甚似雲母，但厚異爾。今用乃出益州，與礬石同處，色小黃黑。但礬石、雲母根未知何者是？俗用乃稀，《仙經》服之。",
            "恭曰：此石以白色肌理似殷櫱，仍夾帶雲母滋潤者為良，故《本經》一名白石；今用純黑如炭者，誤矣。雲母之黑者名云膽，服之損人，則黑陽起石亦必惡矣。今齊山在齊州西北，無陽起石。石乃在齊山西北六、七里廬山出之。《本經》雲山或廬字訛也。泰山、沂州惟有黑者，白者獨出齊州。",
            "珣曰：泰山所出黃者絕佳，邢州鵲山出白者亦好。",
            "頌曰：今惟出齊州，他處不復有。齊州惟一土山，石出其中，彼人謂之陽起山。其山常有溫暖氣，雖盛冬大雪遍境，獨此山無積白，蓋石氣熏蒸使然也。山惟一穴，官中常禁閉。至初冬則州發丁夫，遣人監取。歲月積久，其穴益深，鑱鑿他石，得之甚難。以白色明瑩若狼牙者為上，亦有挾他石作塊者不堪。",
            "每歲採擇上供之餘，州中貨之，不爾無由得也。貨者雖多，而精好者亦難得。舊說是雲母根，其中猶帶雲母，今不復見此矣。古方服食不見用者，今補下藥多使之。",
            "時珍曰：今以雲頭雨腳輕鬆如狼牙者為佳，其鋪茸茁角者不佳。《王建平典術》乃云：黃白而赤重厚者佳，雲母之根也。《庚辛玉冊》云：陽起，陽石也。齊州揀金山出者勝，其尖似箭鏃者力強，如狗牙者力微，置大雪中倏然沒者為真。"
        ],
        "修治": [
            "大明曰：凡入藥燒後水煅用之，凝白者佳。",
            "時珍曰：凡用火中煅赤，酒淬七次，研細水飛過，日乾。亦有用燒酒浸過，同樟腦入罐升煉，取粉用者。"
        ],
        "氣味": [
            "咸，微溫，無毒"
        ],
        "氣味補充": [
            "普曰：神農、扁鵲：酸，無毒；桐君、雷公、岐伯：咸，無毒；李當之：小寒。",
            "權曰：甘，平。",
            "之才曰：桑螵蛸為之使，惡澤瀉、菌桂、雷丸、石葵、蛇蛻皮，畏菟絲子，忌羊血，不入湯。"
        ],
        "主治": [
            "崩中漏下，破子臟中血，癥瘕結氣，寒熱腹痛，無子，陰痿不起，補不足（《本經》）。",
            "療男子莖頭寒，陰下濕癢，去臭汗，消水腫。久服不飢，令人有子（《別錄》）。補腎氣精乏，腰疼膝冷濕痹，子宮久冷，冷症寒瘕，止月水不定（甄權）。",
            "治帶下溫疫冷氣，補五勞七傷（大明）。補命門不足（好古）。",
            "散諸熱腫（時珍）。"
        ],
        "發明": [
            "宗奭曰：男子婦人下部虛冷，腎氣乏絕，子臟久寒者，須水飛用之。凡石藥冷熱皆有毒，亦宜斟酌。",
            "時珍曰：陽起石，右腎命門氣分藥也，下焦虛寒者宜用之，然亦非久服之物。張子和《儒門事親》云：喉痹，相火急速之病也。相火，龍火也，宜以火逐之。一男子病纏喉風腫，表裡皆作，藥不能下。以涼藥灌入鼻中，下十餘行。外以陽起石（燒赤）、伏龍肝等分細末，日以新汲水調掃百遍。三日熱始退，腫始消。此亦從治之道也。"
        ],
        "附方": [
            {
                "名稱": "丹毒腫癢",
                "方法": "陽起石煅研，新水調塗。（《儒門事親》）元氣虛寒，精滑不禁，大腑溏泄，手足厥冷。陽起石（煅研）、鍾乳粉各等分，酒煮附子末同麵糊丸梧子大，每空心米飲服五十丸，以愈為度。（《濟生方》）"
            },
            {
                "名稱": "陰痿陰汗",
                "方法": "陽起石煅為末，每服二錢，鹽酒下。（《普濟方》）"
            }
        ]
    },
    {
        "名字": "磁石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "玄石（《本經》）",
            "處石（《別錄》）",
            "熁鐵石（《衍義》）",
            "吸針石"
        ],
        "釋名": [
            "",
            "藏器曰：磁石取鐵，如慈母之招子，故名。",
            "時珍曰：石之不磁者，不能引鐵，謂之玄石，而《別錄》復出玄石於後。"
        ],
        "集解": [
            "《別錄》曰：磁石，生泰山川穀及慈山山陰，有鐵處則生其陽。採無時。",
            "弘景曰：今南方亦有好者。能懸吸針，虛連三、四為佳。《仙經》丹房黃白朮中多用之。",
            "藏器曰：出相州北山。",
            "頌曰：今磁州、徐州及南海傍山中皆有之，磁州者歲貢最佳，能吸鐵虛連十數針，或一、二斤刀器，迴轉不落者，尤良。採無時。其石中有孔，孔中黃赤色，其上有細毛，功用更勝。",
            "按《南州異物志》云：漲海崎頭水淺而多磁石，徼外大舟以鐵葉固之者，至此皆不得過。以此言之，海南所出尤多也。",
            "斆曰：凡使，勿誤用玄中石並中麻石。此二石俱似磁石，只是吸鐵不得。而中麻石心有赤，皮粗，是鐵山石也。誤服，令人生惡瘡，不可療。真磁石一片，四面吸鐵一斤者，此名延年沙；四面只吸鐵八兩者，名續採石；四面吸五兩者，名磁石。",
            "宗奭曰：磁石其毛輕紫，石上頗澀，可吸連針鐵，俗謂之熁鐵石。其玄石，即磁石之黑色者。磁磨針鋒，則能指南，然常偏東，不全南也。其法取新纊中獨縷，以半芥子許蠟，綴於針腰，無風處垂之，則針常指南。以針橫貫燈心，浮水上，亦指南。然常偏丙位，蓋丙為大火，庚辛受其制，物理相感爾。",
            "土宿真君曰：鐵受太陽之氣，始生之初，石產焉。一百五十年而成磁石，又二百年孕而成鐵。"
        ],
        "修治": [
            "斆曰：凡修事一斤，用五花皮一鎰，地榆一鎰，故綿十五兩。三件並銼。於石上捶，碎作二、三十塊。將石入瓷瓶中，下草藥，以東流水煮三日夜，漉出拭乾，布裹再捶細，乃碾如塵，水飛過再碾用。",
            "宗奭曰：入藥須火燒醋淬，研末水飛。或醋煮三日夜。"
        ],
        "氣味": [
            "辛，寒，無毒",
            "咸，溫，無毒"
        ],
        "氣味補充": [
            "權曰：咸，有小毒。",
            "大明曰：甘、澀，平。",
            "藏器曰：性溫，云寒誤也。",
            "之才曰：柴胡為之使，殺鐵毒，硝金，惡牡丹、莽草，畏黃石脂。",
            "獨孤滔曰：伏丹砂，養汞，去銅暈。",
            ""
        ],
        "主治": [
            "周痹風濕，肢節中痛，不可持物，洗洗酸痟，除大熱煩滿及耳聾（《本經》）。養腎臟，強骨氣，益精除煩，通關節，消癰腫鼠瘻，頸核喉痛，小兒驚癇，煉水飲之。亦令人有子（《別錄》）。補男子腎虛風虛。身強，腰中不利，加而用之（甄權）。治筋骨羸弱，補五勞七傷，眼昏，除煩躁。",
            "小兒誤吞針鐵等，即研細末，以筋肉莫令斷，與末同吞，下之（大明）。明目聰耳，止金瘡血（時珍）。",
            "補絕傷，益陽道，止小便白數，治腰腳，去瘡瘻，長肌膚，令人有子，宜入酒。藏器曰：《本經》言石不言毛，毛、石功狀殊也。"
        ],
        "發明": [
            "宗奭曰：養腎氣，填精髓，腎虛耳聾目昏者皆用之。",
            "藏器曰：重可去怯，磁石、鐵粉之類是也。",
            "時珍曰：磁石法水，色黑而入腎，故治腎家諸病而通耳明目。一士子頻病目，漸覺昏暗生翳。時珍用東垣羌活勝風湯加減法與服，而以磁朱丸佐之。兩月遂如故。蓋磁石入腎，鎮養真精，使神水不外移；硃砂入心，鎮養心血，使邪火不上侵；而佐以神麯，消化滯氣，生熟並用，溫養脾胃發生之氣，乃道家黃婆媒合嬰奼之理，制方者宜窺造化之奧乎？方見孫真人《千金方》神麯丸，但云明目，百歲可讀細書，而未發出藥微義也，孰謂古方不可治今病耶？獨孤滔云：磁石乃堅頑之物，無融化之氣，只可假其氣服食，不可久服渣滓，必有大患。",
            "夫藥以治病，中病則止，砒硇猶可餌服，何獨磁石不可服耶？磁石既煉末，亦匪堅頑之物，惟在用者能得病情而中的爾。《淮南萬畢術》云：磁石懸井，亡人自歸。注云：以亡人衣裹磁石懸於井中，逃人自反也。"
        ],
        "附方": [
            {
                "名稱": "耳猝聾閉",
                "方法": "熁鐵石半錢，入病耳內，鐵砂末入不病耳內，自然通透。（《直指方》）腎虛耳聾：真磁石一豆大，穿山甲（燒存性研）一字。新綿裹塞耳內，口含生鐵一塊，覺耳中如風雨聲即通。（《濟生方》）"
            },
            {
                "名稱": "老人耳聾",
                "方法": "磁石一斤搗末，水淘去赤汁，綿裹之。豬腎一具，細切。以水五斤煮石，取二斤，入腎，下鹽豉作羹食之。米煮粥食亦可。（《養老方》）"
            },
            {
                "名稱": "老人虛損",
                "方法": "風濕，腰肢痹痛。磁石三十兩，白石英二十兩，捶碎甕盛，水二斗浸於露地。每日取水作粥食，經年氣力強盛，顏如童子。（《養老方》）"
            },
            {
                "名稱": "陽事不起",
                "方法": "磁石五斤研，清酒漬二七日。"
            },
            {
                "名稱": "每服三合",
                "方法": "日三夜一。（《千金》）"
            },
            {
                "名稱": "眼昏內障",
                "方法": "磁朱丸：治神水寬大漸散，昏如霧露中行，漸睹空花，物成二體，久則光不收，及內障神水淡綠、淡白色者。真磁石（火煅、醋淬七次）二兩，硃砂一兩，神麯（生用）三兩，為末。更以神麯末一兩煮糊，加蜜丸梧子大。每服二十丸，空心飯湯下。服後俯視不見，仰視微見星月，此其效也。"
            },
            {
                "名稱": "亦治心火乘金、水衰反制之病。久病累發者服之",
                "方法": "永不更作。（倪維德《原機啟微集》）"
            },
            {
                "名稱": "小兒驚癇",
                "方法": "磁石煉水飲之。（《聖濟錄》）"
            },
            {
                "名稱": "子宮不收，名瘣疾，痛不可忍。磁石丸",
                "方法": "用磁石酒浸煅研末，米糊丸梧子大。每臥時滑石湯下四十丸。次早用磁石散，米湯服二錢。散用磁石（酒浸）半兩，鐵粉二錢半，當歸五錢，為末。"
            },
            {
                "名稱": "大腸脫肛",
                "方法": "《直指方》：磁石半兩，火煅醋淬七次，為末。每空心米飲服一錢。《簡便方》：用磁石末，麵糊調塗囟上。入後洗去。"
            },
            {
                "名稱": "金瘡腸出",
                "方法": "納入，以磁石、滑石各三兩。為末。米飲服方寸匕，日再。（《劉涓子鬼遺方》）"
            },
            {
                "名稱": "金瘡血出",
                "方法": "磁石末敷之，止痛斷血。（《千金方》）"
            },
            {
                "名稱": "誤吞針鐵",
                "方法": "真磁石棗核大，鑽孔線穿吞，拽之立出。（錢相公《篋中方》）"
            },
            {
                "名稱": "疔腫熱毒",
                "方法": "磁石末，酢和封之，拔根立出。（《外臺秘要》）"
            },
            {
                "名稱": "諸般腫毒",
                "方法": "吸鐵石三錢，金銀藤四兩，黃丹八兩，香油一斤，如常熬膏，貼之。（《乾坤秘韞》）"
            }
        ]
    },
    {
        "名字": "玄石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "玄水石（《別錄》）",
            "處石"
        ],
        "釋名": [
            "",
            "時珍曰：玄以色名。"
        ],
        "集解": [
            "《別錄》曰：玄石生泰山之陽，山陰有銅。銅者雌，鐵者雄。",
            "弘景曰：《本經》磁石一名玄石。《別錄》又出玄石，一名處石。名既同，療體又相似，而寒溫銅鐵畏惡有異。俗方不用，亦無識者，不知與磁石相類否？",
            "恭曰：此物，鐵液也。磁石中有細孔，孔中黃赤色，初破好者能拾針吸鐵。其無孔而光澤純黑者，玄石也。不能拾，療體亦劣於磁石。頌曰：今北番以磁石作禮物，其塊多光澤，吸針無力，疑即此玄石也。醫方罕用。",
            "時珍曰：磁石生山之陰有鐵處，玄石生山之陽有銅處，雖形相似，性則不同，故玄石不能吸鐵。"
        ],
        "氣味": [
            "咸，溫，無毒"
        ],
        "氣味補充": [
            "",
            "之才曰：惡松脂、柏實、菌桂。"
        ],
        "主治": [
            "大人小兒驚癇，女子絕孕，小腹冷痛，少精身重。服之令人有子（《別錄》）。"
        ]
    },
    {
        "名字": "代赭石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "須丸（《本經》）",
            "血師（《別錄》）",
            "土朱（《綱目》）",
            "鐵朱"
        ],
        "釋名": [
            "",
            "《別錄》曰：出代郡者名代赭；出姑幕者，名須丸。",
            "時珍曰：赭，赤色也。代，即雁門也。今俗呼為土朱、鐵朱。《管子》云：山上有赭，其下有鐵。鐵朱之名或緣此，不獨因其形色也。"
        ],
        "集解": [
            "《別錄》曰：代赭生齊國山谷，赤紅青色如雞冠，有澤染爪甲不渝者良。採無時。",
            "弘景曰：是代郡城門下赤土也。江東久絕，俗用乃疏，而為仙方之要，與戎鹽、滷鹼皆是急須。",
            "恭曰：此石多從代州來，雲山中採得，非城門下土也。今齊州亭山出赤石，其色有赤紅青者。其赤者亦如雞冠且潤澤，土人惟採以丹楹柱，而紫色且暗，與代州出者相似，古來用之。",
            "今靈州鳴沙縣界河北，平地掘深四、五尺得者，皮上赤滑，中紫如雞肝，大勝齊、代所出者。",
            "頌曰：今河東京東山中亦有之。古方紫丸治小兒用代赭，云無真，以左顧牡蠣代使，乃知真者難得。今醫家所用，多擇取大塊，其上紋頭有如浮漚丁者為勝，謂之丁頭代赭。《北山經》云：少陽之山，中多美赭。《西山經》云：石脆之山，灌水出焉。中有流赭，以塗牛馬無病。",
            "郭璞注云：赭，赤土也。今人以塗牛角，云辟惡。",
            "時珍曰：赭石處處山中有之，以西北出者為良。宋時虔州歲貢萬斤。",
            "崔昉《外丹本草》云：代赭，陽石也，與太一餘糧並生山峽中。研之作硃色，可點書，又可罨金益色赤。張華以赤土拭寶劍，倍益精明，即此也。"
        ],
        "修治": [
            "斆曰：凡使研細，以臘水重重飛過，水面上有赤色如薄雲者去之。乃用細茶腳湯煮一伏時，取出又研一萬匝。以淨鐵鐺燒赤，下白蜜蠟一兩，待化投新汲水沖之，再煮一、二十沸，取出曬乾用。",
            "時珍曰：今人惟煅赤，以醋淬三次或七次，研，水飛過用，取其相制，併為肝經血分引用也。",
            "《相感志》云：代赭以酒醋煮之，插鐵釘於內，扇之成汁。"
        ],
        "氣味": [
            "苦，寒，無毒"
        ],
        "氣味補充": [
            "別錄曰：甘。權曰：甘，平。之才曰：畏天雄、附子。乾薑為之使。"
        ],
        "主治": [
            "鬼疰賊風蠱毒，殺精物惡鬼，腹中毒邪氣，女子赤沃漏下（《本經》）。帶下百病，產難胞不出。墮胎，養血氣，除五臟血脈中熱，血痹血瘀。大人小兒驚氣入腹，及陰痿不起（《別錄》）。安胎健脾，止反胃吐血鼻衄，月經不止，腸風痔瘻，瀉痢脫精，尿血遺溺，夜多小便。小兒驚癇疳疾，金瘡長肉（大明）。闢鬼魅（甄權）。"
        ],
        "發明": [
            "好古曰：代赭入手少陰、足缺陰經。怯則氣浮，重所以鎮之。代赭之重，以鎮虛逆。故張仲景治傷寒汗吐下後心下痞硬，噫氣不除者，旋覆代赭湯主之。用旋覆花三兩，代赭石一兩，人參二兩，生薑五兩，甘草三兩，半夏半斤，大棗十二枚。水一斗，煮六升，去滓，再煎三升，溫服一升，日三服。",
            "時珍曰：代赭乃肝與包絡二經血分藥也，故所主治皆二經血分之病。昔有小兒瀉後眼上，三日不乳，目黃如金，氣將絕。有名醫曰：此慢驚風也，宜治肝。用水飛代赭石末，每服半錢，冬瓜仁煎湯調下，果愈。"
        ],
        "附方": [
            {
                "名稱": "哮呷有聲，臥睡不得",
                "方法": "土朱末，米醋調，時時進一、二服。（《普濟方》）"
            },
            {
                "名稱": "傷寒無汗",
                "方法": "代赭石、乾薑等分為末。熱醋調塗兩手心，合掌握定，夾於大腿內側，溫覆汗出，乃愈。（《傷寒蘊要》）"
            },
            {
                "名稱": "嬰兒瘧疾，無計可施",
                "方法": "代赭石五枚（煅紅，醋淬），硃砂五分，砒霜一豆大，同以紙包七重，打濕煨乾，入麝香少許為末。香油調一字，塗鼻尖上及眉心、四肢，神應。（《保幼大全》）"
            },
            {
                "名稱": "急慢驚風",
                "方法": "吊眼撮口，搐搦不定。代赭石火燒醋淬十次，細研水飛，日乾。"
            },
            {
                "名稱": "每服一錢，或半錢，煎真金湯調下，連進三服。兒腳脛上有赤斑，即是驚氣已出，病當安也。無斑點者，不可治。（《直指方》）慢肝驚風",
                "方法": "方見發明。"
            },
            {
                "名稱": "小腸疝氣",
                "方法": "代赭石火煅醋淬，為末。每白湯服二錢。（《壽域方》）"
            },
            {
                "名稱": "腸風下血",
                "方法": "血師一兩，火煅，米醋淬，盡醋一升，搗羅如面。每服一錢，白湯下。（《斗門》）"
            },
            {
                "名稱": "吐血衄血",
                "方法": "方同。"
            },
            {
                "名稱": "墮胎下血不止",
                "方法": "代赭石末一錢，生地黃汁半盞調。日三、五服，以瘥為度。（《聖濟錄》）婦人血崩：赭石火煅醋淬七次，為末。白湯服二錢。（《普濟方》）"
            },
            {
                "名稱": "赤眼腫閉",
                "方法": "土朱二分，石膏一分。為末。新汲水調敷眼頭尾及太陽穴。（《直指方》）"
            },
            {
                "名稱": "喉痹腫痛",
                "方法": "紫朱煮汁飲。（《普濟方》）"
            },
            {
                "名稱": "牙宣有䘌",
                "方法": "土朱、荊芥同研，揩之，三日。（《普濟方》）"
            },
            {
                "名稱": "諸丹熱毒",
                "方法": "土朱、青黛各二錢，滑石、荊芥各一錢，為末。每服一錢半，蜜水調下，仍外敷之。（《直指方》）"
            },
            {
                "名稱": "一切瘡癤",
                "方法": "土朱、虢丹、牛皮膠等分。為末。好酒一碗沖之，澄清服。以渣敷之，干再上。（《朱氏集驗方》）"
            },
            {
                "名稱": "百合病發",
                "方法": "已汗下復發者。百合七個（擘破，泉水浸一宿），赭一兩，滑石三兩。泉水二鍾，煎一鍾，入百合汁，再煎一鍾，溫服。（《傷寒蘊要》）"
            }
        ],
        "附錄": [
            "玄黃石，藏器曰：出淄川、北海山谷土石中，如赤土、代赭之類，土人以當朱，呼為赤石，一名零陵，恐是代赭之類。味甘，平、溫，無毒。主驚恐，身熱邪氣，鎮心。久服令人眼明悅澤。",
            "時珍曰：此亦他方代赭耳，故其功效不甚相遠也。"
        ]
    },
    {
        "名字": "禹餘糧",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "白餘糧《別錄》。",
            "時珍曰：石中有細粉如面，故曰餘糧，俗呼為太一禹餘糧。見太一下。",
            "承曰：會稽山中出者甚多。彼人云：昔大禹會稽於此，餘糧者，本為此爾。"
        ],
        "集解": [
            "《別錄》曰：禹餘糧生東海池澤，及山島中或池澤中。",
            "弘景曰：今多出東陽，形如鵝鴨卵，外有殼重疊，中有黃細末如蒲黃，無沙者佳。近年茅山鑿地大得之，極精好，狀如牛黃，重重甲錯。其佳處乃紫色靡靡如面，嚼之無復磣，《仙經》服食用之。南人又呼平澤中一種藤，葉如菝葜，根作塊有節，似菝葜而色赤，味似薯蕷，謂為禹餘糧，此與生池澤者復有彷彿。或疑今石即是太一也。",
            "頌曰：今惟澤州、潞州有之。舊說形如鵝鴨卵，外有殼。今圖上者全是山石之形，都不作卵狀，與舊說小異。採無時。張華《博物志》言：扶海洲上有蒒草，其實食之如大麥，名自然谷，亦名禹餘糧，世傳禹治水棄其所餘食於江中而為藥。則蒒草與此異物同名，抑與生池澤者同種乎？",
            "時珍曰：禹餘糧乃石中黃粉，生於池澤；其生山谷者，為太一餘糧。本文明白。陶引藤生禹餘糧，蘇引草生禹餘糧，雖名同而實不同，殊為迂遠。詳太一餘糧下。"
        ],
        "修治": [
            "弘景曰：凡用，細研水洮，取汁澄之，勿令有沙土也。",
            "斆曰：見太一下。"
        ],
        "氣味": [
            "甘，寒，無毒"
        ],
        "氣味補充": [
            "《別錄》曰：平。權曰：咸。",
            "之才曰：牡丹為之使。伏五金，制三黃。"
        ],
        "主治": [
            "咳逆寒熱煩滿，下赤白，血閉癥瘕，大熱。煉餌服之，不飢輕身延年（《本經》）。療小腹痛結煩疼（《別錄》）。主崩中（甄權）。治邪氣及骨節疼，四肢不仁，痔瘻等疾。久服耐寒暑（大明）。催生，固大腸（時珍）。"
        ],
        "發明": [
            "成無己曰：重可去怯，禹餘糧之重，為鎮固之劑。",
            "時珍曰：禹餘糧，手足陽明血分重劑也。其性澀，故主下焦前後諸病。李知先詩曰：下焦有病人難會，須用餘糧、赤石脂。《抱朴子》云：禹餘糧丸日再服，三日後令人多氣力，負擔遠行，身輕不極。其方藥多不錄。"
        ],
        "附方": [
            {
                "名稱": "大腸咳嗽，咳則遺矢者",
                "方法": "赤石脂禹餘糧湯主之。方同下。（《潔古家珍》）"
            },
            {
                "名稱": "冷勞腸泄不止",
                "方法": "神效太一丹：禹餘糧四兩（火煅醋淬），烏頭一兩（冷水浸一夜，去皮、臍，焙）。為末，醋糊丸梧子大。每食前溫水下五丸。（《聖惠方》）"
            },
            {
                "名稱": "傷寒下痢不止",
                "方法": "心下痞硬，利在下焦者，赤石脂禹餘糧湯主之。赤石脂、禹餘糧各一斤。並碎之，水六升，煮取二升，去滓，分再服。（仲景《傷寒論》）"
            },
            {
                "名稱": "赤白帶下",
                "方法": "禹餘糧（火煅醋淬）、乾薑等分，赤下乾薑減半。為末。空心服二錢匕。（《勝金方》）"
            },
            {
                "名稱": "崩中漏下",
                "方法": "青黃赤白，使人無子。禹餘糧（煅研）、赤石脂（煅研）、牡礪（煅研）、烏賊骨、伏龍肝（炒）、桂心等分。為末。溫酒服方寸匕，日二服。忌蔥、蒜。（張文仲《備急方》）"
            },
            {
                "名稱": "育腸氣痛，婦人小腹痛",
                "方法": "禹餘糧為末。每米飲服二錢，日二服，極效。（《衛生易簡方》）"
            },
            {
                "名稱": "產後煩躁",
                "方法": "禹餘糧一枚，狀如酸餡者，入地埋一半緊築，炭灰一斤煅之。濕土罨一宿，打破，去外面石，取裡面細者研，水淘五、七度，日乾，再研萬遍。用甘草湯服二錢，一服立效。（《經驗方》）"
            },
            {
                "名稱": "身面瘢痕",
                "方法": "禹餘糧、半夏等分。為末，雞子黃和敷。先以布拭乾，勿見風，日三。十日，十年者亦滅。（《聖濟錄》）"
            },
            {
                "名稱": "大風癘疾",
                "方法": "眉發墮落，遍身頑痹。禹餘糧二斤，白礬一斤，青鹽一斤。為末。罐子固濟，炭火一秤煅之，從辰至戌。候冷研粉，埋土中，三日取出。每一兩，入九蒸九曝炒熟胡麻末三兩。每服二錢，荊芥茶下，日二服。（《聖惠方》）"
            }
        ]
    },
    {
        "名字": "太一餘糧",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "石腦（《本經》）",
            "禹哀（《吳普》）"
        ],
        "釋名": [
            "",
            "藏器曰：太一者，道之宗源。太者大也，一者道也。大道之師，即理化神君，禹之師也。",
            "師嘗服之，故有太一之名。張司空云：還魂石中黃子，鬼物禽獸守之，不可妄得。會稽有地名蓼，出餘糧。土人掘之，以物請買，所請有數，依數必得。此猶有神，豈非太一乎？"
        ],
        "集解": [
            "《別錄》曰：太一餘糧生泰山山谷，九月採。",
            "普曰：生泰山。上有甲，甲中有白，白中有黃，如雞子黃色。採無時。",
            "弘景曰：本草有太一餘糧、禹餘糧兩種，治體相同。而今世惟有禹餘糧，不復識太一。《登真隱訣》：長生四鎮丸云：太一禹餘糧，定六腑，鎮五臟。合其二名，莫辨何者的是？今人亦總呼為太一禹餘糧。有人於銅官採空青於石坎，大得黃赤色石，極似今之餘糧，而色過赤好，疑此是太一也。彼人呼為雌黃，塗物正如雄色。",
            "恭曰：太一餘糧及禹餘糧，乃一物而以精粗為名爾。其殼若瓷，方圓不定。初在殼中未凝結，猶是黃水，名石中黃子。久凝乃有數色，或青或白，或赤或黃。年多變赤，因赤漸紫。紫及赤者，俱名太一。其諸色通謂禹餘糧。今泰山不見採得，而會稽、王屋、澤、潞州諸山皆有。陶云黃赤色，疑是太一。然無殼裹，殊非的稱。",
            "斆曰：凡使，勿誤用石中黃並卵石黃，二石真相似。其石中黃向里赤黑黃，味淡微跙。卵石黃味酸，個個如卵，內有子一塊，不堪用。若誤餌之，令人腸干。太一餘糧看即如石，輕敲便碎如粉，兼重重如葉子雌黃也。",
            "宗奭曰：太一餘糧，是用其殼也，故入藥須火燒醋淬。石中黃是殼中乾者及細末者。石中黃水，是未成餘糧黃濁水也。",
            "時珍曰：按《別錄》言：禹餘糧生東海池澤及山島，太一餘糧生泰山山谷，石中黃出餘糧處有之，乃殼中未成餘糧黃濁水也。據此則三者一物也。生於池澤者，為禹餘糧；生於山谷者，為太一餘糧；其中水黃濁者，為石中黃水；其凝結如粉者，為餘糧；凝干如石者，為石中黃。其說本明，而注者臆度，反致義晦。",
            "晉宋以來，不分山谷、池澤所產，故通呼為太一禹餘糧。而蘇恭復以紫赤色者為太一，諸色為禹餘糧。皆由未加詳究本文也。寇宗奭及醫方乃用石殼為禹餘糧，殊不察未成餘糧黃濁水之文也。其殼粗頑不入藥。《庚辛玉冊》云：太一禹餘糧，陰石也，所在有之。片片層疊，深紫色。",
            "中有黃土，名曰石黃。其性最熱，冬月有餘糧處，其雪先消。《雲林石譜》云：鼎州祈閣山出石，石中有黃土，目之為太一餘糧。色紫黑，礧塊大小圓扁，外多黏綴碎石，滌去黃土，即空虛可貯水為硯。《丹房鏡源》云：五色餘糧及石中黃，皆可干汞，出金色。",
            "中醫認為，石黃是一種生長在黃土中的礦物，具有極熱的特性。在冬天，有石黃的地方，雪會首先融化。",
            "《雲林石譜》記載：在鼎州祈閣山，有一種石頭，裡面含有黃土，人稱太一餘糧。這種石頭呈紫黑色，表面大小圓扁，外側經常粘合著碎石。如果將石頭表面的黃土清洗乾淨，就會發現裡面中空，可以盛水作硯臺。",
            "《丹房鏡源》記載：五色餘糧和石中黃都可以用來鍊製水銀，可以煉出金色的水銀。"
        ],
        "修治": [
            "斆曰：凡修事，用黑豆五合，黃精五合，水二斗，煮取五升，置瓷鍋中，下餘糧四兩煮之，旋添，汁盡為度，其藥氣自然香如新米，搗了，又研一萬杵，方用。"
        ],
        "氣味": [
            "甘，平，無毒"
        ],
        "氣味補充": [
            "普曰：神農、岐伯、雷公：甘，平；李當之：小寒；扁鵲：甘，無毒。",
            "之才曰：杜仲為之使。畏貝母、菖蒲、鐵落。"
        ],
        "主治": [
            "咳逆上氣，癥瘕血閉漏下，除邪氣，肢節不利。久服耐寒暑不飢，輕身飛行千里，神仙（《本經》）。治大飽絕力身重（《別錄》）。",
            "益脾，安臟氣（雷斆）。定六腑，鎮五臟（弘景）。"
        ],
        "發明": [
            "時珍曰：禹餘糧、太一餘糧、石中黃水，性味功用皆同，但入藥有精粗之等爾。故服食家以黃水為上，太一次之，禹餘糧又次之。《列仙傳》言：巴戎赤斧上華山，餌禹餘糧，即此。"
        ],
        "附方": []
    },
    {
        "名字": "石中黃子",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "宗奭曰：子當作水。既云黃濁水，焉得名子？"
        ],
        "集解": [
            "恭曰：此禹餘糧殼中，未成餘糧黃濁水也。出餘糧處有之。",
            "頌曰：今惟河中府中條山谷出之。其石形如面劑，紫黑色。石皮內黃色者，謂之中黃。葛洪《抱朴子》云：石中黃子所在有之，沁水山尤多。在大石中，其石常潤濕不燥。打其石有數十重，見之赤黃溶溶，如雞子之在殼中也。即當未堅時飲之。不爾，便漸堅凝如石，不中服也。",
            "破一石中，多者有一升，少者數合，可頓服之。",
            "機曰：石中乾者及細末者，當名餘糧，不當名石中黃，詳本文未成餘糧四字可見。",
            "時珍曰：餘糧乃石中已凝細粉也，石中黃則堅凝如石者也，石中黃水則未凝者也。故雷",
            "斆云：用餘糧勿用石中黃，是矣。"
        ],
        "氣味": [
            "甘，平，無毒"
        ],
        "氣味補充": [
            ""
        ],
        "主治": [
            "久服，輕身、延年、不老（《唐本》）。"
        ]
    },
    {
        "名字": "空青",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "楊梅青。",
            "時珍曰：空言質，青言色，楊梅言似也。"
        ],
        "集解": [
            "《別錄》曰：空青生益州山谷，及越巂山有銅處。銅精熏則生空青，其腹中空。三月中採，亦無時。能化銅鐵鉛錫作金。",
            "弘景曰：越巂屬益州。益州諸郡無復有，恐久不採之故也。今出銅官者色最鮮深，出始興者弗如，涼州高平郡有空青山亦甚多。今空青但圓實如鐵珠，無空腹者，皆鑿土石中取之。而以合丹成，則化鉛為金，諸石藥中，惟此最貴。醫方乃稀用之，而多充畫色，殊為可惜。",
            "恭曰：出銅處兼有諸青，但空青為難得。今出蔚州、蘭州、宣州、梓州。宣州者最好，塊段細，時有腹中空者。蔚州、蘭州者片塊大，色極深，無空腹者。陶氏所謂圓實如鐵珠者，乃白青也。",
            "大明曰：空青大者如雞子，小者如相思子，其青厚如荔枝殼，其內有漿酸甜。",
            "藏器曰：銅之精華，大者即空綠，次即空青也。",
            "頌曰：今饒、信州亦時有之，狀若楊梅，故名楊梅青。其腹中空、破之有漿者，絕難得。",
            "宗奭曰：真宗嘗詔取空青中有水者，久而方得。其楊梅青，信州穴山而取，極難得，治翳極有功，中亦或有水者，用與空青同，第有優劣爾。",
            "時珍曰：張果《玉洞要訣》云：空青似楊梅，受赤金之精，甲乙陰靈之氣，近泉而生，久而含潤。新從坎中出，鑽破中有水，久即干，如珠，金星燦燦。《庚辛玉冊》云：空青，陰石也。產上饒，似鍾乳者佳，大片含紫色，有光采。次出蜀嚴道及北代山，生金坎中，生生不已，故青為之丹。",
            "有如拳大及卵形者，中空有水如油，治盲立效。出銅坑者亦佳，堪畫。又有楊梅青、石青，皆是一體，而氣有精粗。點化以曾青為上，空青次之，楊梅青又次之。《造化指南》云：銅得紫陽之氣而生綠，綠二百年而生石綠，銅始生其中焉。曾、空二青，則石綠之得道者，均謂之礦。",
            "又二百年得青陽之氣，化為鍮石。觀此諸說，則空青有金坑、銅坑二種，或大如拳卵，小如豆粒，或成片塊，或若楊梅，雖有精粗之異，皆以有漿為上，不空無漿者為下也。",
            "方家以藥塗銅物生青，刮下偽作空青者，終是銅青，非石綠之得道者也。"
        ],
        "氣味": [
            "甘、酸，寒，無毒"
        ],
        "氣味補充": [
            "《別錄》曰：大寒。",
            "權曰：畏菟絲子。酒浸醋拌制過，乃可變化。"
        ],
        "主治": [
            "青盲耳聾，明目，利九竅，通血脈，養精神，益肝氣。久服輕身延年（《本經》）。",
            "療目赤痛，去膚翳，止淚出，利水道，下乳汁，通關節，破堅積。令人不忘，志高神仙（《別錄》）。治頭風，鎮肝。瞳人破者，得再見物（甄權）。",
            "鑽孔取漿，點多年青盲內障翳膜，養精氣。其殼摩翳（大明）。中風口喎不正，以豆許含咽，甚效（時珍，出（《範汪方》）。"
        ],
        "發明": [
            "保升曰：空青法木，故色青而主肝。",
            "頌曰：治眼翳障，為最要之藥。",
            "時珍曰：東方甲乙，是生肝膽，其氣之清者為肝血，其精英為膽汁。開竅於目，血，五臟之英，皆因而注之，為神。膽汁充則目明，汁減則目昏。銅亦青陽之氣所生，其氣之清者為綠，猶肝血也；其精英為空青之漿，猶膽汁也。其為治目神藥，蓋亦以類相感應耳。石中空者，埋土中三、五日，自有漿水。"
        ],
        "附方": [
            {
                "名稱": "眼目䀮䀮不明",
                "方法": "空青少許，漬露一宿，點之。（《千金方》）"
            },
            {
                "名稱": "黑翳覆瞳",
                "方法": "空青、礬石（燒）各一兩，貝子四枚。研細，日點。（《聖濟錄》）"
            },
            {
                "名稱": "膚翳昏暗",
                "方法": "空青二錢，蕤仁（去皮）一兩，片腦三錢。細研，日點。（《聖濟錄》）"
            },
            {
                "名稱": "一切目疾",
                "方法": "雀目、赤目、青盲、內外障翳、風眼用此，覺目中涼冷為驗。楊梅青（洗淨）、胡黃連（洗）各二錢半，槐芽（日未出時勿語採之，入青竹筒內，垂於天、月二德方，候乾，勿見雞犬，為末）一錢半。共末，入龍腦一字密收。每臥時，漱口仰頭，吹一字入兩鼻內便睡，隔夜便明。（《聖濟錄》）"
            },
            {
                "名稱": "中風口喎",
                "方法": "見主治。"
            }
        ]
    },
    {
        "名字": "曾青",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "時珍曰：曾，音層。其青層層而生，故名。或云其生從實至空，從空至層，故曰曾青也。"
        ],
        "集解": [
            "《別錄》曰：曾青，生蜀中山谷及越巂，採無時。能化金銅。",
            "普曰：生蜀郡石山。其山有銅處，曾青出其陽。青者，銅之精。",
            "弘景曰：舊說與空青同山，療體亦相似。今銅官更無曾青，惟出始興。形累累如黃連相綴，色理小類空青，甚難得而貴，《仙經》少用之。化金之事，法同空青。",
            "恭曰：出蔚州者好，鄂州者次之，余州並不任用。",
            "時珍曰：但出銅處，年古即生。形如黃連相綴，又如蚯蚓屎，方稜，色深如波斯青黛，層層而生，打之如金聲者為真。《造化指南》云：層青生銅礦中，乃石綠之得道者。肌膚得東方正色，可以合煉大丹，點化與三黃齊驅。《衡山記》云：山有層青岡，出層青，可合仙藥。"
        ],
        "修治": [
            "斆曰：凡使，勿用夾石及銅青。每一兩，要紫背天葵、甘草、青芝草三件，乾溼各一鎰，細銼，放瓷鍋內，安青於中。東流水二鎰，緩緩煮之，五晝夜，勿令水火失時。取出以東流水浴過，研乳如粉用。"
        ],
        "氣味": [
            "酸，小寒，無毒"
        ],
        "氣味補充": [
            "",
            "之才曰：畏菟絲子。",
            "獨孤滔曰：曾青住火成膏，可結汞，制丹砂，蓋含金氣所生也。須酒醋漬煮用。",
            "葛洪曰：曾青塗鐵，色赤如銅。"
        ],
        "主治": [
            "目痛，止淚出，風痹，利關節，通九竅，破症堅積聚。久服輕身不老（《本經》）。養肝膽，除寒熱，殺白蟲，療頭風腦中寒，止煩渴，補不足，盛陰氣（《別錄》）。"
        ],
        "發明": [
            "時珍曰：曾青治目，義同空青。古方辟邪太乙神精丹用之，扁鵲治積聚留飲有層青丸，並見《古今錄驗》方，藥多不錄。"
        ],
        "附方": [
            {
                "名稱": "斑瘡入目不退者",
                "方法": "曾青一錢，丹砂二錢。為末。蠐螬五枚，搗汁和點。（《聖濟錄》）"
            },
            {
                "名稱": "風熱目病",
                "方法": "曾青散：治一切風熱毒氣上攻，目赤或爛，怕日羞明，隱澀眵淚，或癢或痛。曾青四兩，蔓荊子二兩，白薑（炮）、防風各一兩。為末。每以少許㗜鼻中，立有功效。（《和劑局方》）"
            },
            {
                "名稱": "耳內惡瘡",
                "方法": "曾青五錢，雄黃七錢半，黃芩二錢五分。為末，敷之。（《衛生寶鑑》）"
            }
        ]
    },
    {
        "名字": "綠青",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "石綠（《唐本》）",
            "大綠（《綱目》）"
        ],
        "釋名": [
            ""
        ],
        "集解": [
            "《別錄》曰：綠青，生山之陰穴中，色青白。",
            "弘景曰：此即用畫綠色者，亦出空青中，相挾帶。今畫工呼為碧青，而呼空青作綠青，正相反矣。",
            "恭曰：綠青即扁青也，畫工呼為石綠。其碧青即白青也，不入畫用。",
            "頌曰：舊不著所出州土，但云生山之陰穴中。次空青條上云：生益州山谷及越巂山有銅處，此物當是生其山之陰爾。今出韶州、信州。其色青白，畫工用為綠色者，極有大塊，其中青白花紋可愛。信州人琢為腰帶器物，及婦人服飾。其入藥，當用顆塊如乳香者佳。宗奭曰：其色黑綠色者佳。",
            "時珍曰：石綠，陰石也。生銅坑中，乃銅之祖氣也。銅得紫陽之氣而生綠，綠久則成石。謂之石綠，而銅生於中，與空青、曾青同一根源也。今人呼為大綠。范成大《桂海志》云：石綠，銅之苗也，出廣西右江有銅處。生石中，質如石者，名石綠。一種脆爛如碎土者，名泥綠，品最下。",
            "《大明會典》云：青綠石礦一斤，淘淨綠一十一兩四錢。暗色綠石礦一斤，淘淨綠一十兩八錢。硇砂一斤，燒造硇砂綠一十五兩五錢。"
        ],
        "氣味": [
            "酸、寒，無毒"
        ],
        "氣味補充": [
            "",
            "時珍曰：有小毒。【主治】益氣，止泄痢，療鼽鼻（《別錄》）。吐風痰甚效（蘇頌）。"
        ],
        "發明": [
            "頌曰：今醫家多用吐風痰。其法揀上色精好者研篩，水飛再研。如風痰眩悶，取二、三錢同生龍腦三、四豆許研勻，以生薄荷汁合酒溫調服之。偃臥須臾，涎自口角流出乃愈。不嘔吐，其功速於他藥，今人用之比比皆效，故著之。",
            "宗奭曰：同硇砂作吐上涎藥，驗則驗矣，亦能損心。",
            "時珍曰：痰在上宜吐之，在下宜利之，亦須觀人之虛實強弱而察其脈，乃可投之。初虞世有金虎、碧霞之戒，正此意也。金虎丹治風痰，用天雄、膩粉諸藥者。"
        ],
        "附方": [
            {
                "名稱": "急驚昏迷，不省人事",
                "方法": "石綠四兩，輕粉一錢。為末。薄荷汁入酒調一字服，取吐。（《全嬰方》）"
            },
            {
                "名稱": "風痰迷悶",
                "方法": "碧霞丹：用石綠十兩，烏頭尖、附子尖、蠍梢各七十個。為末，糊丸芡子大。每服一丸，薄荷汁入酒半合化下，須臾吐出痰涎。（《和劑局方》）"
            },
            {
                "名稱": "小兒疳瘡",
                "方法": "腎疳鼻疳、頭瘡耳瘡、久不瘥者。石綠、白芷等分。為末。先以甘草水洗瘡，拭淨敷之，一日愈。（《集玄方》）"
            },
            {
                "名稱": "腋下狐臭",
                "方法": "石綠三錢，輕粉一錢。濃醋調塗。五次斷根。（《集玄方》）"
            }
        ]
    },
    {
        "名字": "扁青",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "石青（《綱目》）",
            "大青"
        ],
        "釋名": [
            "時珍曰：扁以形名。"
        ],
        "集解": [
            "《別錄》曰：扁青，生朱崖山谷、武都、朱提，採無時。",
            "弘景曰：朱提音殊匙，在南海中。《仙經》、俗方都無用者。",
            "普曰：生蜀郡。",
            "恭曰：此即綠青也。朱崖以南及林邑、扶南舶上來者，形塊大如拳，其色又青，腹中亦時有空者。武昌者，片塊小而色更佳。簡州、梓州者，形扁作片而色淺。",
            "時珍曰：蘇恭言即綠青者非也，今之石青是矣。繪畫家用之，其色青翠不渝，俗呼為大青，楚、蜀諸處亦有之。而今貨石青者，有天青、大青、西夷回回青、佛頭青，種種不同，而回青尤貴。本草所載扁青、層青、碧青，白青，皆其類耳。"
        ],
        "氣味": [
            "甘，平，無毒"
        ],
        "氣味補充": [
            "普曰：神農、雷公：小寒，無毒。"
        ],
        "主治": [
            "目痛明目，折跌癰腫，金瘡不瘳，破積聚，解毒氣，利精神。久服輕身不老（《本經》）。去寒熱風痹，及丈夫莖中百病，益精（《別錄》）。",
            "治丈夫內絕，令人有子（《吳普》）。吐風痰癲癇，平肝（時珍）。"
        ],
        "附方": [
            "頑痰不化：石青一兩，石綠半兩，並水飛為末，麵糊丸綠豆大。每服十丸，溫水下。吐去痰一、二碗，不損人。（《瑞竹堂方》）"
        ]
    },
    {
        "名字": "白青",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "碧青（《唐本》）",
            "魚目青"
        ],
        "釋名": [
            ""
        ],
        "集解": [
            "《別錄》曰：白青生豫章山谷，採無時。可消為銅劍，闢五兵。",
            "弘景曰：醫方不用，市無賣者。《仙經》三十六水方中時有須處。銅劍之法，在九元子術中。",
            "恭曰：此即陶氏所云空青，圓如鐵珠，色白而腹不空者，是也。研之色白如碧，亦謂之碧青，不入畫用。無空青時亦用之，名魚目青，以形似魚目故也。今出簡州、梓州者好。",
            "時珍曰：此即石青之屬，色深者為石青，淡者為碧青也。今繪彩家亦用。《範子計然》云：白青出弘農、豫章、新淦，青色者善。《淮南萬畢術》云：白青得鐵，即化為銅也。"
        ],
        "氣味": [
            "甘、酸、咸，平，無毒"
        ],
        "氣味補充": [
            "普曰：神農：甘，平；雷公：咸，無毒。"
        ],
        "主治": [
            "明目，利九竅，耳聾，心下邪氣，令人吐，殺諸毒三蟲。久服通神明輕身（《本經》）。"
        ],
        "附錄": [
            "綠膚青，《別錄》曰：味辛、咸，平，無毒。主蠱毒及蛇、菜、肉諸毒，惡瘡。不可久服，令人瘦。一名推青，一名推石。生益州山谷。",
            "弘景曰：俗方、《仙經》無用，人亦不識。",
            "碧石青，《別錄》曰：味甘，無毒。主明目益精，去白癬，延年。"
        ]
    },
    {
        "名字": "石膽",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "膽礬（《綱目》）",
            "黑石（《吳普》）",
            "畢石（《本經》）",
            "君石（當之）",
            "銅勒（《吳普》）",
            "立制石"
        ],
        "釋名": [
            "時珍曰：膽以色味命名，俗因其似礬，呼為膽礬。"
        ],
        "集解": [
            "《別錄》曰：石膽生秦州羌道山谷大石間，或羌里句青山。二月庚子、辛丑日採。",
            "其為石也，青色多白紋，易破，狀似空青。能化鐵為銅，合成金銀。",
            "弘景曰：《仙經》時用，俗方甚少，此藥殆絕。今人時有采者，其色青綠，狀如琉璃而有白紋，易破折。梁州、信都無復有，俗乃以青色礬當之，殊無彷彿。",
            "恭曰：此物出銅處有之，形似曾青，兼綠相間，味極酸苦，磨鐵作銅色，此是真者。出蒲州虞卿縣東亭谷窟及薛集窟中，有塊如雞卵者為真。陶云似琉璃者，乃絳礬也。比來人亦以充之，又以醋揉青礬為之，並偽矣。",
            "頌曰：今惟信州鉛山縣有之。生於銅坑中，採得煎煉而成。又有自然生者，尤為珍貴。並深碧色。今南方醫人多使之，又著其說云：石膽最上出蒲州，大者如拳，小者如桃慄，擊之縱橫解皆成疊紋，色青，見風久則綠，擊破其中亦青。其次出上饒、曲江銅坑間者，粒細有廉稜，如釵股、米粒。",
            "本草注言，偽者以醋揉青礬為之。今不然，但取粗惡石膽合硝石銷溜而成之。塊大色淺，渾渾無脈理，擊之則碎無廉稜者，是也。亦有挾石者，乃削取石膽床，溜造時投硝石中，及凝則相著也。",
            "時珍曰：石膽出蒲州山穴中，鴨嘴色者為上，俗呼膽礬；出羌里者，色少黑次之；信州又次之。此物乃生於石，其經煎煉者，即多偽也。但以火燒之成汁者，必偽也。塗於鐵及銅上燒之紅者，真也。又以銅器盛水，投少許入中，及不青碧，數日不異者，真也。《玉洞要訣》云：石膽，陽石也。",
            "出嵩岳及蒲州中條山。稟靈石異氣，形如瑟瑟，其性流通，精感入石，能化五金，變化無窮。沈括《筆談》載：鉛山有苦泉，流為澗，挹水熬之，則成膽礬。所熬之釜，久亦化為銅也。此乃煎熬作偽，非真石膽也，不可入藥。"
        ],
        "氣味": [
            "酸、辛，寒，有毒"
        ],
        "氣味補充": [
            "普曰：神農：酸，小寒；李當之：大寒；桐君：辛，有毒；扁鵲：苦，無毒。大明曰：酸、澀，無毒。權曰：有大毒。",
            "之才曰：水英為之使。畏牡桂、菌桂、芫花、辛夷、白薇。"
        ],
        "主治": [
            "明目目痛，金瘡諸癇痙，女子陰蝕痛，石淋寒熱，崩中下血，諸邪毒氣，令人有子。煉餌服之，不老。久服，增壽神仙（《本經》）。散症積，咳逆上氣，及鼠瘻惡瘡（《別錄》）。",
            "治蟲牙，鼻內息肉（大明）。帶下赤白，面黃，女子臟急（蘇恭）。入吐風痰藥最快（蘇頌）。"
        ],
        "發明": [
            "時珍曰：石膽氣寒，味酸而辛，入少陽膽經。其性收斂上行，能湧風熱痰涎，發散風木相火，又能殺蟲，故治咽喉口齒瘡毒，有奇功也。周密《齊東野語》云：密過南浦，有老醫授治喉痹極速垂死方，用真鴨嘴膽礬末，醋調灌之，大吐膠痰數升，即瘥。臨汀一老兵妻苦此，絕水粒三日矣，如法用之即瘥。",
            "屢用無不立驗，神方也。又周必大《陰德錄》云：治蠱脹及水腫秘方，有用蒲州、信州膽礬明亮如翠琉璃似鴨嘴者，米醋煮以君臣之藥，服之，勝於鐵砂、鐵蛾。蓋膽礬乃銅之精液，味辛酸，入肝膽制脾鬼故也。安城魏清臣腫科黑丸子，消腫甚妙，不傳，即用此者。"
        ],
        "附方": [
            {
                "名稱": "老小風痰",
                "方法": "膽礬末一錢。小兒一字，溫醋湯調下，立吐出涎，便醒。（譚氏小兒方）女人頭暈，天地轉動，名曰心眩，非血風也。膽子礬一兩。細研，用胡餅劑子一個，按平一指厚，以篦子勒成骰子，大塊勿界斷，於瓦上焙乾。每服一骰子，為末，燈心竹茹湯調下。（許學士《本事方》）"
            },
            {
                "名稱": "喉痹喉風",
                "方法": "二聖散：用鴨嘴膽礬二錢半，白殭蠶（炒）五錢。研。每以少許吹之，吐涎。（《濟生方》）齒痛及落：研細石膽，以人乳和膏擦之，日三、四次。"
            },
            {
                "名稱": "止痛",
                "方法": "復生齒，百日後復故乃止。每日以新汲水漱淨。（王燾《外臺秘要》）"
            },
            {
                "名稱": "口舌生瘡，眾療不瘥",
                "方法": "膽礬半兩，入銀鍋內火煅赤，出毒一夜，細研。每以少許敷之，吐出酸涎水，二、三次瘥。（《勝金方》）"
            },
            {
                "名稱": "走馬牙疳",
                "方法": "北棗一枚（去核），入鴨觜膽礬。紙包煅赤，出火毒，研末敷之，追涎。（楊起《簡便方》）"
            },
            {
                "名稱": "小兒齒疳",
                "方法": "鴨觜膽礬一錢（匙上煅紅），麝香少許。研勻。敷齒上，立效。（《活幼口議》）"
            },
            {
                "名稱": "小兒鼻疳蝕爛",
                "方法": "膽礬燒煙盡，研末。摻之，一、二日愈。（《集簡方》）"
            },
            {
                "名稱": "風眼赤爛",
                "方法": "膽礬三錢。燒研。泡湯日洗。（《明目經驗方》）"
            },
            {
                "名稱": "百蟲入耳",
                "方法": "膽礬末，和醋灌之，即出。（《千金方》）"
            },
            {
                "名稱": "瘋犬咬毒",
                "方法": "膽礬末敷之，立愈。（《濟急方》）"
            },
            {
                "名稱": "一切諸毒",
                "方法": "膽子礬末，糯米糊丸如雞頭子大，以硃砂為衣，仍以硃砂養之。冷水化一丸服，立愈。（《勝金方》）"
            },
            {
                "名稱": "挑生蠱毒，胸口痛者",
                "方法": "膽礬二錢，茶清泡服，即吐出。（《嶺南衛生方》）"
            },
            {
                "名稱": "腋下狐臭",
                "方法": "膽礬半生半熟，入膩粉少許，為末。"
            },
            {
                "名稱": "每用半錢",
                "方法": "以自然薑汁調塗，十分熱痛乃止。數日一用，以愈為度。（黎居士《簡易方》）"
            },
            {
                "名稱": "赤白癜風",
                "方法": "膽礬、牡蠣粉各半兩。生研，醋調，摩之。（《聖濟錄》）"
            },
            {
                "名稱": "甲疽腫痛",
                "方法": "石膽一兩。燒煙盡，研末。敷之，不過四、五度瘥。（《梅師方》）"
            },
            {
                "名稱": "痔瘡熱腫",
                "方法": "鴨觜青膽礬煅研，蜜水調敷，可以消脫。（《直指方》）"
            },
            {
                "名稱": "腫毒不破",
                "方法": "膽礬、雀屎各少許。點之。（《直指方》）"
            },
            {
                "名稱": "楊梅毒瘡",
                "方法": "醋調膽礬末搽之。痛甚者，加乳香、沒藥。出惡水，一、二上即干。又方：膽礬、白礬、水銀各三錢半。研不見星，入香油、津唾各少許，和勻。坐帳內，取藥塗兩足心，以兩手心對足心摩擦，良久再塗再擦，盡即臥。汗出，或大便去垢，口出穢涎為驗。每一次，強者用四錢，弱者二錢，連用三日。外服疏風散，並澡洗。（《劉氏經驗方》）"
            }
        ]
    },
    {
        "名字": "礜石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "白礜石",
            "太白石（《別錄》）",
            "立制石（《本經》）",
            "青分石",
            "固羊石（《本經》）",
            "食鹽（《別錄》）",
            "澤乳（《吳普》）",
            "鼠鄉（《吳普》）"
        ],
        "釋名": [
            "",
            "時珍曰：礜義不解。許氏《說文》云：礜，毒石也。",
            "《西山經》云：皋塗之山，有白石，其名曰礜，可以毒鼠。郭璞注云：鼠食則死，蠶食而肥。",
            "則鼠鄉之意以此。"
        ],
        "集解": [
            "《別錄》曰：礜石，生漢中山谷及少室。採無時。",
            "當之曰：或生少室，或生魏興，十二月採。",
            "弘景曰：今蜀漢亦有，而好者出南康南野溪及彭城界中，洛陽城南塹，又湘東新寧及零陵皆有。白礜石，能柔金。以黃泥包，炭火燒之，一日一夕則解，可用。丹房及黃白朮多用之。",
            "恭曰：此石能拒火，久燒但解散，不可脫其堅。今市人乃取潔白理石當之，燒即為灰也。今漢川武當西遼阪名礜石谷，即是真出處。少室有粒細理，不如漢中者。",
            "頌曰：今潞州、階州亦有之。",
            "時珍曰：詳見特生礜石下。"
        ],
        "氣味": [
            "辛，大熱，有毒"
        ],
        "氣味補充": [
            "《別錄》曰：甘，生溫、熟熱。普曰：神農、岐伯：辛，有毒；桐君、黃帝：甘，有毒。",
            "權曰：甘，有小毒。鉛丹為之使。惡羊血。不入湯。",
            "之才曰：得火良。棘針為之使。惡馬目毒公、鶩屎、虎掌、細辛，畏水。"
        ],
        "主治": [
            "寒熱鼠瘻，蝕瘡死肌風痹，腹中堅癖邪氣（《本經》）。",
            "除熱明目，下氣，除膈中熱，止消渴，益肝氣，破積聚，痼冷腹痛，去鼻中息肉。久服令人筋攣。火煉百日，服一刀圭。",
            "不煉服，則殺人及百獸（《別錄》）。除胸膈間積氣，去冷濕風痹瘙癢積年者（甄權）。"
        ],
        "發明": [
            "弘景曰：常取生礜石納水，令水不冰，如此則生者性亦大熱矣。",
            "張仲景云：生用，破人心肝。",
            "恭曰：此藥攻擊積冷之病為良。若以余物代之，療病無效，正為此也。",
            "宗奭曰：治久積及久病腹冷有功，直須慎用，其毒不可試也。",
            "時珍曰：礜石性氣與砒石相近，蓋亦其類也。古方礜石、礬石常相混書，蓋二字相似，故誤耳。然礬石性寒無毒，礜石性熱有毒，不可不審。陸農師云：礜石之力，十倍鍾乳。按：《洪容齋隨筆》云：王子敬靜息帖，言礜石深是可疑，凡喜散者輒發癰。蓋散者，寒食散也，古人多服之，中有礜石，性熱有毒，故云深可疑也。",
            "劉表在荊州，與王粲登鄣山，見一岡不生百草。粲曰：此必古塚，其人在世，服生礜石，熱不出外，故草木焦滅。表掘之，果有礜石滿塋。又今洛水不冰，下亦有礜石，人謂之溫洛是也。取此石安甕中，水亦不冰。交鸛伏卵，取石置巢中，以助溫氣。其性如此，豈可服？予兄文安公鎮金陵，秋暑減食。",
            "醫者湯三益教服礜石丸。已而飲啖日進，遂加意服之。越十月而毒作，衄血鬥余。自是數數不止，竟至精液皆竭而死。時珍竊謂：洪文安之病，未必是礜石毒發。蓋亦因其健啖自恃，厚味房勞，縱恣無忌，以致精竭而死。夫因減食而服石，食既進則病去，藥當止矣。而猶服之不已，恃藥妄作，是果藥之罪歟？"
        ],
        "附方": [
            {
                "名稱": "風冷腳氣",
                "方法": "白礜石（煅）二斤，酒三斗，漬三日，稍稍飲之。（《肘後方》）"
            }
        ]
    },
    {
        "名字": "特生礜石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "蒼礜石",
            "蒼石（《別錄》）",
            "鼠毒"
        ],
        "釋名": [
            "",
            "恭曰：特生礜石，一名蒼礜石。梁州礜石亦有青者，漢中人亦以毒鼠，不入方用。",
            "宗奭曰：礜石、特生礜石，只是一物，但以特生、不特生為異耳。所謂特生者，不附著他石為特爾。今用者絕少。",
            "時珍曰：礜石有蒼、白二種，而蒼者多特生，故此云一名蒼礜石，則《別錄》蒼石系重出矣。其功療皆相同，今併為一。"
        ],
        "集解": [
            "《別錄》曰：特生礜石，一名蒼礜石，生西域，採無時。又曰：蒼石生西域，採無時。",
            "弘景曰：舊說鸛巢中者佳。鸛常入水冷，故取以壅卵令熱。今不可得。惟出漢中者，其外形紫赤色，內白如霜，中央有臼，形狀如齒者佳。又出荊州新城郡房陵縣縹白色者為好。亦先以黃土包燒一日，亦可納斧孔中燒之，合玉壺諸丸。《仙經》不言特生，只是白礜石耳。",
            "恭曰：陶說中如齒臼形者正是。今出梁州，北馬道戍澗中亦有之。形塊小於白礜石，而肌粒大數倍，乃如小豆許。其白礜粒細如粟米耳。今房陵、漢川、均州、荊州與白礜石同處，有色青者，是也。",
            "宗奭曰：《博物志》言：鸛伏卵，取礜石入巢助暖，方家得此石乃真。",
            "陶氏以注特生礜石，則二石是一物明矣。但屢檢鸛巢無此石，況礜石焉得處處有之？若鸛入水冷故取此石，則鸕鷀之類皆食於水，亦自然生化繁息。此則乃俗士之言，未嘗窮其實而窮其理也。",
            "時珍曰：礜石有數種，白礜石、蒼礜石、紫礜石、紅皮礜石、桃花礜石、金星礜石、銀星礜石、特生礜石俱是一物，但以形色立名。",
            "其性皆熱毒，並可毒鼠制汞，惟蒼、白二色入藥用。諸礜生於山，則草木不生，霜雪不積；生於水則水不冰凍，或有溫泉，其氣之熱可知矣。《庚辛玉冊》云：礜，陽石也，生山谷。水中濯出似礬，有紋理橫截在中者為佳。伏火，制砂汞。其狀頗與方解石相似，但投水不冰者為真。其出金穴中者，名握雪礜石。"
        ],
        "氣味": [
            "甘，溫，有毒"
        ],
        "氣味補充": [
            "",
            "之才曰：火煉之良，畏水。"
        ],
        "主治": [
            "明目利耳，腹內絕寒，破堅結及鼠瘻，殺百蟲惡獸。久服延年（《別錄》）。蒼石：主寒熱下氣瘻蝕，殺禽獸（《別錄》）。"
        ],
        "發明": [
            "時珍曰：《別錄》言：礜石久服令人筋攣，特生礜石久服延年。丹書亦云：礜石化為水，能伏水銀，煉入長生藥。此皆方士謬說也，與服砒石、汞長生之義同，其死而無悔者乎？"
        ],
        "附方": []
    },
    {
        "名字": "握雪礜石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "集解": [
            "恭曰：握雪礜石出徐州宋里山。入土丈餘，於爛土石間得之。細散如面，黃白色。土人號為握雪礜石，一名化公石，一名石腦，云服之長生。",
            "時珍曰：謹按：獨孤滔《丹房鏡源》云：握雪礜石出曲灘澤。盛寒時有髓生於石上，可採。一分結汞十兩。又按：南宮從《岣嶁神書》云：石液，即丹礬之脂液也。此石出襄陽曲灘澤中，或在山，或在水，色白而粗糯。至冬月有脂液出其上，旦則見日而伏。當於日未出時，以銅刀刮置器內，火煅通赤，取出，楮汁為丸，其液沾處便如鐵色。",
            "以液一銖，制水銀四兩，器中火之立干。但此液亦不多有，乃神理所惜，採時須用白雞、清酒祭之。此石華山、嵩山皆出，而有脂液者，惟此曲灘。又熊太古《冀越集》亦言：丹山礬十兩，可干汞十兩。此乃人格物之精，發天地之秘也。據三書所引，則握雪礜石乃石之液，非土中石腦也。",
            "蘇恭所說，自是石腦。其說與《別錄》及陶弘景所注石腦相合，不當復注於此。又按：諸書或作礜石，或作礬石，未知孰是？古書二字每每訛混。以理推之，似是礬石。",
            "礜石有毒，礬石無毒故也。"
        ],
        "氣味": [
            "甘，溫，無毒"
        ],
        "氣味補充": [
            ""
        ],
        "主治": [
            "痼冷積聚，輕身延年。多食令人熱（《唐本》）。治大風瘡（時珍）。"
        ]
    },
    {
        "名字": "砒石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "信石",
            "人言（《綱目》），生者名砒黃，煉者名砒霜"
        ],
        "釋名": [
            "",
            "時珍曰：砒，性猛如貔，故名。惟出信州，故人呼為信石，而又隱信字為人言。"
        ],
        "集解": [
            "頌曰：砒霜不著所出郡縣，今近銅山處亦有之，惟信州者佳。其塊有甚大者，色如鵝子黃，明澈不雜。此類本處自是難得之物，一兩大塊真者，人競珍之，不啻千金。古服食方中亦載用之，必得此類，乃可入藥。其市肆所畜片如細屑，亦夾土石，入藥服之，為害不淺。",
            "承曰：信州玉山有砒井，官中封禁甚嚴。生不夾石者，色赤甚於雄黃，以冷水磨，解熱毒，近火即殺人，所謂不啻金價者此也。今市貨者，取山中夾砂石者，燒煙飛作白霜，乃碎屑而芒刺。其傷火多者，塊大而微黃，所謂如鵝子色明澈者，此也。古方並不入藥，惟燒煉丹石家用之。",
            "近人多以治瘧，但以瘧本傷暑，而此物生者能解熱毒也。今俗醫不究其理，即以所燒霜服之，必大吐下，因此幸有安者，遂為定法，爾後所損極多，不可不慎。初燒霜時，人在上風十餘丈外立，下風所近草木皆死；又以和飯毒鼠，死鼠，貓犬食之亦死，毒過於射罔遠矣。衡山所出一種，力差劣於信州者。",
            "宗奭曰：今信鑿坑井下取之。其坑常封鎖。坑中有濁綠水，先絞水盡，然後下鑿取。生砒謂之砒黃，色如牛肉，或有淡白路，謂石非石，謂土非土。磨酒飲，治癖積氣。有火便有毒，不可造次服也。取法：將生砒就置火上，以器覆之，令煙上飛，著器凝結。累然下垂如乳尖者入藥為勝，平短者次之，大塊乃是下等片，如細屑者極下也。",
            "時珍曰：此乃錫之苗，故新錫器盛酒日久能殺人者，為有砒毒也。生砒黃以赤色者為良，熟砒霜以白色者為良。"
        ],
        "修治": [
            "斆曰：凡使用，以小瓷瓶盛，後入紫背天葵、石龍芮二味，火煅，從巳至申；便用甘草水浸，從申至子，出拭乾，入瓶再煅，別研三萬下用。",
            "時珍曰：醫家皆言生砒輕見火則毒甚，而雷氏治法用火煅，今所用多是飛煉者，蓋皆欲求速效，不惜其毒也，曷若用生者為愈乎？"
        ],
        "氣味": [
            "苦、酸，暖，有毒"
        ],
        "氣味補充": [
            "時珍曰：辛、酸，大熱，有大毒。",
            "大明曰：畏綠豆、冷水、醋。入藥，醋煮殺毒用。",
            "土宿真君曰：砒石用草制，煉出金花，成汁化銅干汞。青鹽、鶴頂草、硝石、蒜、水蓼、常山、益母、獨帚、木律、菖蒲、三角酸、鵝不食草、菠菱、萵苣，皆能伏砒。"
        ],
        "主治": [
            "砒黃：治瘧疾腎氣，帶之闢蚤蝨（大明）。冷水磨服，解熱毒，治痰壅（陳承）。磨服，治癖積氣（宗奭）。除齁喘積痢，爛肉，蝕瘀腐瘰癧（時珍）。砒霜：療諸瘧，風痰在胸膈，可作吐藥。不可久服，傷人（《開寶》）。治婦人血氣衝心痛，落胎（大明）。蝕癰疽敗肉，枯痔殺蟲，殺人及禽獸（時珍）。"
        ],
        "發明": [
            "宗奭曰：砒霜瘧家用，或過劑，則吐瀉兼作，須煎綠豆汁兼冷水飲之。",
            "劉純曰：瘧丹多用砒霜大毒之藥。本草謂主諸瘧風痰在胸膈，可作吐藥。蓋以性之至烈，大能燥痰也。雖有燥痰之功，大傷胸氣，脾胃虛者，切宜戒之。",
            "時珍曰：砒乃大熱大毒之藥，而砒霜之毒尤烈。鼠雀食少許，即死；貓犬食鼠雀亦殆；人服至一錢許，亦死。雖鉤吻、射罔之力，不過如此，而宋人著本草不甚言其毒，何哉？此亦古者礜石之一種也，若得酒及燒酒，則腐爛腸胃，頃刻殺人，雖綠豆、冷水亦難解矣。今之收瓶酒者，往往以砒煙燻瓶，則酒不壞，其亦嗜利不仁者哉？飲酒潛受其毒者，徒歸咎於酒耳。此物不入湯飲，惟入丹丸。",
            "凡痰瘧及齁喘用此，真有劫病立地之效。但須冷水吞之，不可飲食杯勺之物，靜臥一日或一夜，亦不作吐；少物引發，即作吐也。其燥烈純熱之性，與燒酒、焰硝同氣，寒疾濕痰被其劫而怫鬱頓開故也。今煙火家用少許，則爆聲更大，急烈之性可知矣。此藥亦只宜於山野藜藿之人。",
            "若嗜酒膏粱者，非其所宜，疾亦再作，不慎口欲故爾。凡頭瘡及諸瘡見血者，不可用，此其毒入經必殺人。李樓《奇方》云：一婦病心痛數年不愈。一醫用人言半分，茶末一分，白湯調下，吐瘀血一塊而愈。得《日華子》治婦人血氣心痛之旨乎？"
        ],
        "附方": [
            {
                "名稱": "中風痰壅",
                "方法": "四肢不收，昏憒若醉。砒霜如綠豆大，研。新汲水調下少許，以熱水投之，大吐即愈。未吐再服。（《聖惠方》）"
            },
            {
                "名稱": "寒熱痁疾",
                "方法": "孫真宗《秘寶方》：用信砒二兩（研粉），寒水石三兩（別搗末）。用生鐵銚一個，鋪石末，後鋪砒在上，又以石末蓋之。厚盞覆定，醋糊紙條密封十餘重，炭火一斤煅之。"
            },
            {
                "名稱": "待紙條黑時取出",
                "方法": "候冷，刮盞上砒末乳細，粟米飯丸綠豆大，辰砂為衣。每用三、四丸，小兒一、二丸，發日早以臘茶清下，一日不得食熱物。"
            },
            {
                "名稱": "男人患，女人著藥入口中；女人患，男人著藥入口中。《本事方》",
                "方法": "用人言一錢，綠豆末一兩，為末，無根井水丸綠豆大，黃丹為衣，陰乾。發日五更冷水下五、七丸。《衛生寶鑑》一剪金：用人言（醋煮）、硫黃、綠豆等分。為末。每一豆許，用紅絹包之，採絲扎定。每剪下一粒，新汲水空心吞下，治瘧聖藥也。"
            },
            {
                "名稱": "《醫壘元戎》九轉靈砂丹",
                "方法": "用砒霜、黃丹、紫河車各一錢。為末，雄黑豆一百粒，水浸一夜，研泥，和丸梧子、綠豆、黍米三樣大，量虛實老幼大小服之。每服一、二丸或三丸，不發日五更向東無根水下。紫河車、綠豆、黑豆，皆解砒毒也。《本草權度》不二散：用砒一錢，面二兩，和勻，香油一斤煎黃色，以草紙壓去油，入茶三兩，為末。每服一錢，發日早冷茶下。"
            },
            {
                "名稱": "一切積痢",
                "方法": "砒霜、黃丹等分。蠟和收，旋丸綠豆大。每米飲下三丸。（《普濟方》）"
            },
            {
                "名稱": "休息下痢",
                "方法": "經一、二年不瘥，羸瘦衰弱。砒霜（成塊者為末）、黃蠟各半兩。化蠟入砒，以柳條攪，焦則換，至七條，取起收之。每旋丸梧子大，冷水送下。小兒，黍米大。（《和劑局方》）"
            },
            {
                "名稱": "脾疼腰痛",
                "方法": "即上方，用冷水下。"
            },
            {
                "名稱": "婦人血氣心痛",
                "方法": "方見發明下。"
            },
            {
                "名稱": "走馬牙疳惡瘡",
                "方法": "砒石、銅綠等分。為末。攤紙上貼之，其效如神。又方：砒霜半兩。醋調如糊，碗內盛，待乾刮下。用粟米大，綿裹安齒縫，來日取出，有蟲自死。久患者，不過三日即愈。（《普濟方》）"
            },
            {
                "名稱": "項上瘰癧",
                "方法": "信州砒黃研末，濃墨汁丸梧子大，銚內炒乾，竹筒盛之。每用針破，將藥半丸貼之，自落，蝕盡為度。（《靈苑方》）痰喘齁䶎：方見谷部，豉下。"
            },
            {
                "名稱": "一切漏瘡有孔",
                "方法": "用信石，新瓦火煅，研末。以津調少許於紙捻上，插入，蝕去惡管，漏多，勿齊上。最妙。（《急救良方》）"
            }
        ]
    },
    {
        "名字": "土黃",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "修治": [
            "時珍曰：用砒石二兩，木鱉子仁、巴豆仁各半兩，硇砂二錢。為末，用木鱉子油、石腦油和成一塊，油裹，埋土坑內，四十九日取出，劈作小塊，瓷器收用。"
        ],
        "氣味": [
            "辛、酸，熱，有毒"
        ],
        "氣味補充": [
            "獨孤滔曰：土黃制雄黃。"
        ],
        "主治": [
            "枯瘤贅痔乳，食瘻癧並諸瘡惡肉（時珍）。"
        ]
    },
    {
        "名字": "金星石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "集解": [
            "頌曰：金星石、銀星石，並出濠州、幷州，採無時。二石主療大體相似。宗奭曰：二石治大風疾，別有法，須燒用之。金星石生於蒼石內，外有金色麩片，銀星石有銀色麩片。又一種深青色堅潤，中有金色如麩片者，不入藥用，工人碾為器，或婦人首飾用。",
            "時珍曰：金星有數種。蘇頌所說二石，武當山亦有之。或云金星出膠東，銀星出雁門，蓋亦礞石之類也。寇宗奭所說二石治大風者，今考《聖惠方》大風門，皆作金星礜、銀星礜石，則似是礜石之類。《丹房鏡源》礜石篇中，亦載二石名，似與蘇說者不同。且金星、銀星無毒，主熱涎血病；礜石則有毒，主風癩疾。",
            "觀此，則金星、銀星入藥，各有二種矣。又歙州硯石，亦有金星、銀星者。瓊州亦出金星石，皆可作硯。翡翠石能屑金，亦名金星名。此皆名同物異也。劉河間《宣明方》點眼藥方中用金精石、銀精石，不知即此金星、銀星否也？"
        ],
        "氣味": [
            "甘，寒，無毒"
        ],
        "氣味補充": [
            ""
        ],
        "主治": [
            "脾肺壅毒，及肺損吐血嗽血，下熱涎，解眾毒（嘉祐）。水磨少許服，鎮心神不寧，亦治骨哽（時珍）。"
        ],
        "附方": [
            {
                "名稱": "吐血嗽血肺損者",
                "方法": "金星石、銀星石、玄精石、不灰木、陽起石、雲母石等分。用坩鍋一個，鋪冬月水牛糞一、二寸，鋪藥一層，鋪灰二寸，又藥一層，重重如此，以灰蓋之，鹽泥固濟。用炭一秤，火煅一日夜，埋土中一夜，取出藥塊，去灰為末。每一兩，入龍腦、麝香各半錢，阿膠二錢半（炒）。"
            },
            {
                "名稱": "每服一錢，糯米湯下，日三服。（《聖惠方》）大風蟲瘡，有五色蟲取下",
                "方法": "諸石丸：用金星礜石、銀星礜石、雲母石、禹餘糧石、滑石、陽起石、磁石、凝水石、蜜陀僧、自然銅、龍涎石等分。搗碎瓶盛，鹽泥固濟之。炭火十斤，煅過為末，醋糊丸小豆大。每服十五丸，白花蛇酒下，一日三服，以愈為度。"
            }
        ],
        "附錄": [
            "金石（《拾遺》），藏器曰：味甘，溫，無毒。主久羸瘦，不能食，無顏色，補腰腳冷，令人健壯，益陽，有暴熱脫髮，飛煉服之。生五臺山清涼寺石中，金屑作赤褐色也。"
        ]
    },
    {
        "名字": "婆娑石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "摩挲石。",
            "時珍曰：姚寬《西溪叢話》云：舶船過產石山下，愛其石，以手捫之，故曰摩挲。不知然否？"
        ],
        "集解": [
            "志曰：婆娑石生南海，胡人採得之。其石綠色，無斑點，有金星，磨成乳汁者為上。又有豆斑石，雖亦解毒，而功力不及。復有鄂綠，有紋理，磨鐵成銅色，人多以此為之，非真也。驗法：以水磨點雞冠熱血，當化成水是也。",
            "宗奭曰：石如淡色石綠，間微有金星者佳。又有豆斑石，亦如此石，但有黑斑點，無金星。",
            "頌曰：胡人尤珍貴之，以金裝飾作指驅帶之。",
            "每欲食及食罷，輒含吮數次以防毒。今人有得指面許塊，則價直百金也。",
            "時珍曰：《庚辛玉冊》云：摩挲石，陽石也。出三佛齊。海南有山，五色聳峙，其石有光焰。其水下滾如箭，船過其下，人以刀斧擊取。燒之作硫黃氣。以形如黃龍齒而堅重者為佳。匱五金，伏三黃，制鉛汞。"
        ],
        "氣味": [
            "甘、淡，寒，無毒"
        ],
        "氣味補充": [
            ""
        ],
        "主治": [
            "解一切藥毒，瘴疫熱悶頭痛（《開寶》）。"
        ]
    },
    {
        "名字": "礞石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "青礞石時珍曰：其色濛濛然，故名。"
        ],
        "集解": [
            "時珍曰：礞石，江北諸山往往有之，以旴山出者為佳。有青、白二種，以青者為佳。堅細而青黑，打開中有白星點，煅後則星黃如麩金。其無星點者，不入藥用。通城縣一山產之，工人以為器物。"
        ],
        "修治": [
            "時珍曰：用大坩鍋一個，以礞石四兩打碎，入硝石四兩拌勻。炭火十五斤簇定，煅至硝盡，其石色如金為度。取出研末，水飛去消毒，曬乾用。"
        ],
        "氣味": [
            "甘、咸，平，無毒"
        ],
        "氣味補充": [
            ""
        ],
        "主治": [
            "食積不消，留滯臟腑，宿食症塊久不瘥。小兒食積羸瘦，婦人積年食症，攻刺心腹。得巴豆、硇砂、大黃、荊三稜作丸服，良（《嘉祐》）。治積痰驚癇，咳嗽喘急（時珍）。"
        ],
        "發明": [
            "時珍曰：青礞石氣平味鹹，其性下行，陰也沉也，乃厥陰之藥。肝經風木太過，來制脾土，氣不運化，積滯生痰，壅塞上中二焦，變生風熱諸病，故宜此藥重墜。制以硝石，其性疏快，使木平氣下，而痰積通利，諸證自除。湯衡《嬰孩寶書》，言礞石乃治驚利痰之聖藥。",
            "吐痰在水上，以石末糝之，痰即隨水而下，則其沉墜之性可知。然止可用之救急，氣弱脾虛者，不宜久服。楊士瀛謂其功能利痰，而性非胃家所好。如慢驚之類，皆宜佐以木香。而王隱君則謂痰為百病，不論虛實寒熱，概用滾痰丸通治百病，豈理也哉？朱丹溪言：一老人忽病目盲，乃大虛證，一醫與礞石藥服之，至夜而死。籲！此乃盲醫虛虛之過，礞石豈殺人者乎？況目盲之病，與礞石並不相干。"
        ],
        "附方": [
            {
                "名稱": "滾痰丸",
                "方法": "通治痰為百病，惟水瀉雙娠者不可服。礞石、焰硝各二兩（煅過研飛曬乾，一兩），大黃（酒蒸）八兩，黃芩（酒洗）八兩，沉香五錢。為末，水丸梧子大。常服一、二十丸，欲利大便則服一、二百丸，溫水下。（王隱君《養生主論》）"
            },
            {
                "名稱": "一切積病",
                "方法": "金寶神丹：治一切虛冷久積，滑泄久痢，癖塊，血刺心腹，下痢，及婦人崩中漏下。青礞石半斤（為末），硝石（末）二兩。坩鍋內鋪頭蓋底，按實。炭火二十斤，煅過取出，入赤石脂末二兩，滴水丸芡子大；候乾，入坩鍋內，小火煅紅，收之。每服一丸至二、三丸，空心溫水下，以少食壓之。久病瀉痢，加至五、七丸。（《楊氏家藏方》）"
            },
            {
                "名稱": "急慢驚風",
                "方法": "奪命散：治急慢驚風，痰涎壅塞咽喉，命在須臾，服此墜下風痰，乃治驚利痰之聖藥也。真礞石一兩，焰硝一兩。同煅過為末。每服半錢或一錢。急驚痰熱者，薄荷自然汁入生蜜調下；慢驚脾虛者，木香湯入熟蜜調下。亦或雪糕丸綠豆大，每服二、三丸。（湯氏《嬰孩寶書》）"
            },
            {
                "名稱": "小兒急驚",
                "方法": "青礞石，磨水服。（《衛生方》）"
            }
        ]
    },
    {
        "名字": "花乳石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "花蕊石。",
            "宗奭曰：黃石中間有淡白點，以此得花之名。《圖經》作花蕊石，是取其色黃。"
        ],
        "集解": [
            "禹錫曰：花乳石出陝、華諸郡。色正黃，形之大小方圓無定。",
            "頌曰：出陝州閿鄉，體至堅重，色如硫黃，形塊有極大者，陝西人鐫為器用，採無時。",
            "時珍曰：《玉冊》云：花乳石，陰石也。生代州山谷中，有五色，可代丹砂匱藥。蜀中汶山、彭縣亦有之。"
        ],
        "修治": [
            "時珍曰：凡入丸散，以罐固濟，頂火煅過，出火毒，研細，水飛，曬乾用。"
        ],
        "氣味": [
            "酸、澀，平，無毒"
        ],
        "氣味補充": [
            ""
        ],
        "主治": [
            "金瘡出血，刮末敷之即合，仍不作膿。又療婦人血暈惡血（《嘉祐》）。",
            "治一切失血傷損，內漏目翳（時珍）。"
        ],
        "發明": [
            "頌曰：花乳石古方未有用者。近世以合硫黃同煅研末，敷金瘡，其效如神。人有倉猝中金刃不及煅合者，但刮末敷之，亦效。",
            "時珍曰：花蕊石，舊無氣味。今嘗試之，其氣平，其味澀而酸，蓋缺陰經血分藥也。其功專於止血，能使血化為水，酸以收之也。而又能下死胎，落胞衣，去惡血，惡血化則胎與胞無阻滯之患矣。東垣所謂胞衣不出，澀劑可以下之，故赤石脂亦能下胞胎，與此同義。葛可久治吐血出升斗，有花蕊石散；《和劑局方》治諸血及損傷金瘡胎產，有花蕊石散，皆云能化血為水。則此石之功，蓋非尋常草木之比也。"
        ],
        "附方": [
            {
                "名稱": "花蕊石散",
                "方法": "治五內崩損，噴血出斗升，用此治之。花蕊石煅存性，研如粉。"
            },
            {
                "名稱": "以童子小便一鍾",
                "方法": "男，入酒一半；女，入醋一半，煎溫，食後調服二錢，甚者五錢。能使瘀血化為黃水，後以獨參湯補之。（葛可久《十藥神書》）"
            },
            {
                "名稱": "花蕊石散",
                "方法": "治一切金刃箭鏃傷，及打撲傷損，狗咬至死者。急以藥摻傷處，其血化為黃水，再摻便活，更不疼痛。如內損血入臟腑，煎童子小便，入酒少許，熱調一錢服，立效。畜生抵傷，腸出不損者，急納入，桑白皮線縫之，摻藥，血止立活。婦人產後敗血不盡，血暈，惡血奔心，胎死腹中，胎衣不下，至死，但心頭溫暖者。"
            },
            {
                "名稱": "急以童子小便調服一錢",
                "方法": "取下惡物如豬肝，終身不患血風血氣。若膈上有血，化為黃水，即時吐出，或隨小便出，甚效。硫黃四兩，花蕊石一兩。併為粗末拌勻，以膠泥固濟，日乾，瓦罐一個盛之，泥封口，焙乾，安在四方磚上，磚上書八卦五行字。用炭一秤簇匝，從巳午時自下生火，煅至炭消冷定，取出為細末，瓶收用。"
            },
            {
                "名稱": "金瘡出血",
                "方法": "方見主治。"
            },
            {
                "名稱": "多年障翳",
                "方法": "花蕊石（水飛焙）、防風、川芎藭、甘菊花、白附子、牛蒡子各一兩，甘草（炙）半兩。為末。每服半錢，臘茶下。（《衛生家寶方》）"
            },
            {
                "名稱": "腳縫出水",
                "方法": "好黃丹，入花蕊石末，摻之。（談野翁《試效方》）"
            }
        ]
    },
    {
        "名字": "白羊石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "集解": [
            "頌曰：生兗州白羊山，春中掘地採之，以白瑩者為良。又有黑羊石，生兗州宮山之西，亦春中掘地採之，以黑色、有牆壁、光瑩者為上。"
        ],
        "氣味": [
            "淡，生涼、熟熱，無毒"
        ],
        "氣味補充": [
            ""
        ],
        "主治": [
            "解藥毒。黑羊石同（蘇頌）。"
        ]
    },
    {
        "名字": "金牙石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "黃牙石。時珍曰：象形。"
        ],
        "集解": [
            "《別錄》曰：金牙生蜀郡，如金色者良。",
            "弘景曰：今出蜀漢，似粗金，大如棋子而方。又有銅牙亦相似，但外黑、內色小淺，不入藥用。",
            "恭曰：金牙離本處，入土水中，久皆黑色，不可謂之銅牙也。此出漢中金牙湍，湍兩岸石間打出者，內即金色，岸頹入水，久者皆黑。近南山溪谷、茂州、維州亦有，勝於漢中者。頌曰：今雍州亦有之。",
            "時珍曰：崔昉《本草》云：金牙石，陽石也。生川、陝山中，似蜜栗子，有金點形者妙。《聖濟經》治癘風大方中，用金牙石、銀牙石。銀牙，恐即金牙石之白色者爾，方書並無言及者，姑闕。"
        ],
        "修治": [
            "大明曰：入藥燒赤，去粗乃用。"
        ],
        "氣味": [
            "咸，平，無毒"
        ],
        "氣味補充": [
            "大明曰：甘，平。"
        ],
        "主治": [
            "鬼疰毒蠱諸疰（《別錄》）。治一切冷風氣，筋骨攣急，腰腳不遂，燒浸酒服（甄權）。暖腰膝，補水臟，驚悸，小兒驚癇（大明）。"
        ],
        "發明": [
            "弘景曰：金牙惟酒、散及五疰丸用之，余方少用。",
            "頌曰：葛洪《肘後方》，治風毒厥，有大小金牙酒，但浸其汁飲之。孫思邈《千金方》：治風毒及鬼疰、南方瘴氣、傳屍等，各有大小金牙散之類是也。小金牙酒主風疰百病，虛勞濕冷，緩弱不仁，不能行步，近人用之多效，故著其法云。金牙、細辛、莽草、防風、地膚子、地黃、附子、茵蕷、續斷、蜀椒、蒴藋根各四兩，獨活一斤。",
            "十二物，金牙搗末，別盛練囊，余皆薄切，同入一大囊，以清酒四兩漬之，密器泥口，四宿酒成。溫服二合，日二次取效。"
        ]
    },
    {
        "名字": "金剛石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "金剛鑽。",
            "時珍曰：其砂可以鑽玉補瓷，故謂之鑽。"
        ],
        "集解": [
            "時珍曰：金剛石，出天竺諸國及西番。葛洪《抱朴子》云：扶南出金剛，生水底石上，如鍾乳狀，體似紫石英，可以刻玉。人沒水取之，雖鐵椎擊之亦不能傷。惟羚羊角扣之，則漼然冰泮。《丹房鏡源》云：紫背鉛能碎金剛鑽。",
            "周密《齊東野語》云：玉人攻玉，以恆河之砂，以金剛鑽鏤之，其形如鼠矢，青黑色，如石如鐵。相傳出西域及回紇高山頂上，鷹隼黏帶食入腹中，遺糞於河北砂磧間。未知然否？《玄中記》云：大秦國出金剛，一名削玉刀，大者長尺許，小者如稻黍，著環中，可以刻玉。觀此則金剛有甚大者，番僧以充佛牙是也。",
            "欲辨真偽，但燒赤淬醋中，如故不酥碎者為真。若覺鈍，則煅赤，冷定即銳也。故西方以金剛喻佛性，羚羊角喻煩惱。《十洲記》載西海流砂有昆吾石，治之作劍如鐵，光明如水精，割玉如泥，此亦金剛之大者。又獸有貘及齧鐵、狡兔，皆能食鐵，其糞俱可為兵切玉，詳見獸部貘下。"
        ],
        "主治": [
            "磨水塗湯火傷。作釵鐶服佩，辟邪惡毒氣（時珍）。"
        ],
        "附方": []
    },
    {
        "名字": "砭石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "針石。"
        ],
        "集解": [
            "時珍曰：按：《東山經》云：高氏之山，鳧麗之山，皆多針石。郭璞注云：可為砭針也。",
            "《素問·異法方宜論》云：東方之域，魚鹽之地，海濱傍水，其病為癰瘍，其治宜砭石，故砭石亦從東方來。王冰注云：砭石如玉，可以為針。蓋古者以石為針，季世以針代石，今人又以瓷針刺病，亦砭之遺意也。但砭石無識者，豈即石砮之屬為之歟？"
        ],
        "主治": [
            "刺百病癰腫。"
        ],
        "附錄": [
            "石砮，時珍曰：石砮出肅慎。國人以枯木為矢，青石為鏃，施毒，中人即死。石生山中。禹貢荊州、梁州皆貢砮，即此石也。又南方藤州，以青石為刀劍，如銅鐵，婦人用作環玦。琉璃國人墾田，以石為刀，長尺余。皆此類也。"
        ]
    },
    {
        "名字": "越砥",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "別稱": [
            "磨刀石（藏器）",
            "羊肝石（《綱目》）",
            "礪石"
        ],
        "釋名": [
            "",
            "時珍曰：《尚書》：荊州厥貢砥礪。注云：砥以細密為名，礪以粗糲為稱。俗稱者為羊肝石，因形色也。",
            "弘景曰：越砥，今細礪石也。出臨平。"
        ],
        "氣味": [
            "甘，無毒"
        ],
        "氣味補充": [
            ""
        ],
        "主治": [
            "目盲，止痛，除熱瘙（《別錄》）。磨汁點目，除障翳。",
            "燒赤投酒飲，破血瘕痛切（藏器）。礪石，【主治】破宿血，下石淋，除結瘕，伏鬼物惡氣，燒赤投酒中飲之。人言：踏之患帶下，未知所由（藏器）。",
            "磨刀垽（一名龍白泉粉）",
            "敷蠷螋尿瘡，有效（藏器）。塗瘰癧結核（時珍）。"
        ]
    },
    {
        "名字": "薑石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "𥓌礰石。",
            "時珍曰：薑石以形名。或作礓礫，邵伯溫云：天有至戾，地有至幽，石類得之則為礓礫是也。俗作𥓌礰。"
        ],
        "集解": [
            "恭曰：薑石所在有之，生土石間，狀如薑。有五種：以色白而爛不磣者良，齊州歷城東者好。採無時。",
            "宗奭曰：所在皆有，須不見日色旋取，微白者佳。"
        ],
        "氣味": [
            "咸，寒，無毒"
        ],
        "氣味補充": [
            ""
        ],
        "主治": [
            "熱豌豆瘡，疔毒等腫（唐本）。"
        ],
        "附方": [
            "疔瘡腫痛：白薑石末，和雞子清敷之，干即易，療自出，神效。（崔氏方）乳癰腫大如碗腫痛：方同上。（《外臺秘要》）",
            "產後脹沖氣噎：𥓌礰石、代赭石等分，為末，醋糊丸梧子大。每服三、五十丸，醋湯下。（潔古《保命集》）",
            "通身水腫：薑石燒赤，納黑牛尿中，熱服，日飲一升。（《千金方》）"
        ]
    },
    {
        "名字": "麥飯石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "時珍曰：象形。"
        ],
        "集解": [
            "時珍曰：李迅云：麥飯石處處山溪中有之。其石大小不等，或如拳，或如鵝卵，或如盞，或如餅，大略狀如握聚一團麥飯，有粒點如豆如米，其色黃白，但於溪間麻石中尋有此狀者即是。古方云：曾作磨者佳，誤矣。此石不可作磨。若無此石，但以舊面磨近齒處石代之，取其有麥性故耳。"
        ],
        "氣味": [
            "甘，溫，無毒"
        ],
        "氣味補充": [
            ""
        ],
        "主治": [
            "一切癰疽發背（時珍）。"
        ],
        "發明": [
            "頌曰：大凡石類多主癰疽。世傳麥飯石膏，治發背瘡甚效，乃中嶽山人呂子華秘方。裴員外啖之以名第，河南尹脅之以重刑，呂寧絕榮望，守死不傳其方。取此石碎如棋子（炭火燒赤，投米醋中浸之，如此十次，研末篩細，入乳缽內，用數人更碾五、七日，要細膩如面）四兩，鹿角一具（要生取連腦骨者，其自脫者不堪用，每二、三寸截之，炭火燒令煙盡即止，為末研細）二兩，白蘞（生研末）二兩。",
            "用三年米醋入銀石器內，煎令魚目沸，旋旋入藥在內，竹杖子不住攪，熬一、二時久，稀稠得所，傾在盆內，待冷以紙蓋收，勿令塵入。用時，以鵝翎拂膏，於腫上四圍赤處盡塗之，中留錢大泄氣。如未有膿即內消，已作頭即撮小，已潰即排膿如湍水。若病久肌肉爛落，見出筋骨者，即塗細布上貼之，干即易，逐日瘡口收斂。",
            "但中隔不穴者，即無不瘥。已潰者，用時先以豬蹄湯洗去膿血，故帛挹干，乃用藥。其瘡切忌手觸動，嫩肉仍不可以口氣吹風，及腋氣、月經、有孕人見之，合藥亦忌此等。",
            "初時一日一洗一換，十日後二日一換。此藥要極細，方有效；若不細，塗之即極痛也。此方孫真《千金月令》已有之，但不及此詳悉耳。又北齊馬嗣明治楊遵彥背瘡，取粗黃石如鵝卵大者，猛火燒赤，納濃醋中，當有屑落醋中，再燒再淬，石至盡，取屑日乾搗篩極細末，和醋塗之，立愈。劉禹錫《傳信方》謂之煉石法，用敷瘡腫無不驗。"
        ],
        "附方": []
    },
    {
        "名字": "水中白石",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "集解": [
            "時珍曰：此石處處溪澗中有之。大者如雞子，小者如指頭，有黑、白二色，入藥用白小者。"
        ],
        "主治": [
            "食魚鱠多，脹滿成瘕，痛悶，日漸羸弱。取數十枚燒赤，投五升水中七遍，熱飲。如此三五度，當利出瘕也。又燒淬水中，納鹽三合，洗風瘙癮疹（藏器）。",
            "治背上忽腫如盤，不識名者。取一、二碗，燒熱投水中，頻洗之，立瘥（蘇頌）。"
        ],
        "發明": [
            "時珍曰：昔人有煮石為糧法，即用此石也。其法用胡蔥汁或地榆根等煮之，即熟如芋，謂之石羹。《抱朴子》云：洛陽道士董威辟穀方：用防風、莧子、甘草之屬十許種為散，先服三方寸匕，乃吞石子如雀卵十二枚。足百日，不食，氣力顏色如故。欲食，則飲葵湯，下去石子。",
            "又有赤龍血、青龍膏，皆可煮石。又有引石散，投方寸匕，可煮白石子一斗，立熟如芋，可食。"
        ]
    },
    {
        "名字": "河砂",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "砂，小石也。字從少石，會意。"
        ],
        "主治": [
            "石淋，取細白沙三升炒熱，以酒三升淋汁，服一合，日再服。又主絞腸痧痛，炒赤，冷水淬之，澄清服一、二合（時珍）。風濕頑痹不仁，筋骨攣縮，冷風癱瘓，血脈斷絕。六月取河砂，烈日曝令極熱，伏坐其中，冷即易之。取熱徹通汗，隨病用藥。切忌風冷勞役（藏器）。"
        ],
        "附方": [
            "人溺水死：白沙（炒），覆死人面上下，惟露七孔，冷濕即易。（《千金》）"
        ]
    },
    {
        "名字": "杓上砂",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "集解": [
            "時珍曰：此淘米杓也。有木杓、瓢杓，皆可用。"
        ],
        "主治": [
            "面上風粟，或青或黃赤，隱暗澀痛，及人唇上生瘡者，本家杓上刮去唇砂一、二粒，即安。又婦人吹乳，取砂七枚，溫酒送下，更以炊帚枝通乳孔。此皆莫解其理（時珍）。"
        ]
    },
    {
        "名字": "石燕",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "集解": [
            "李績曰：石燕出零陵。",
            "恭曰：永州祁陽縣西北一十五里土岡上，掘深丈餘取之。形似蚶而小，堅重如石也。俗云：因雷雨則自石穴中出，隨雨飛墮者，妄也。",
            "頌曰：祁陽縣江畔沙灘上有之。或云：生洞中，凝僵似石者佳，採無時。",
            "宗奭曰：石燕如蜆蛤之狀，色如土，堅重如石。既無羽翼，焉能飛出？其言近妄。",
            "時珍曰：石燕有二：一種是此，乃石類也，狀類燕而有紋，圓大者為雄，長小者為雌；一種是鍾乳穴中石燕，似蝙蝠者，食乳汁能飛，乃禽類也，見禽部禽石燕食乳，食之補助，與鍾乳同功，故方書助陽藥多用之。俗人不知，往往用此石為助陽藥，刊於方冊，誤矣。"
        ],
        "氣味": [
            "甘，涼，無毒"
        ],
        "氣味補充": [
            ""
        ],
        "主治": [
            "淋疾，煮汁飲之。婦人難產，兩手各把一枚，立驗（《唐本》）。",
            "療眼目障翳，諸般淋瀝，久患消渴，臟腑頻瀉，腸風痔瘻，年久不瘥，面色虛黃，飲食無味，婦人月水湛濁，赤白帶下多年者，每日磨汁飲之。一枚用三日，以此為準。亦可為末，水飛過，每日服半錢至一錢，米飲服。至一月，諸疾悉平（時珍）。"
        ],
        "發明": [
            "時珍曰：石燕性涼，乃利竅行濕熱之物。宋人修本草，以食鍾乳、禽石燕，混收入此石燕下。故世俗誤傳此石能助陽，不知其正相反也。"
        ],
        "附方": [
            {
                "名稱": "傷寒尿澀，小腹脹滿",
                "方法": "石燕為末。蔥白湯調下半錢，頻服，脹通為度。（《聖惠方》）"
            },
            {
                "名稱": "小便淋痛",
                "方法": "石燕子七枚（搗黍米大），新桑根白皮三兩（銼）。"
            },
            {
                "名稱": "拌勻",
                "方法": "分作七貼。每貼用水一盞，煎七分，空心、午前各一服。（《簡要濟眾》）"
            },
            {
                "名稱": "血淋心煩",
                "方法": "石燕子、商陸、赤小豆、紅花等分，為末。每服一錢，蔥白湯調下。（《聖惠方》）"
            },
            {
                "名稱": "久年腸風",
                "方法": "石燕磨水，常服勿歇。（《靈苑方》）"
            },
            {
                "名稱": "赤白帶下，多年不止",
                "方法": "石燕一枚，磨水服，立效。（《徐氏家傳方》）"
            },
            {
                "名稱": "襁褓吐乳，咳嗽，久不愈",
                "方法": "石燕子為末。蜜調少許，塗唇上，日三、五次。（《衛生寶鑑》）"
            },
            {
                "名稱": "拳毛倒睫",
                "方法": "石燕子（一雌一雄）。磨水點搽眼。先以鑷子摘去拳毛，乃點藥，後以黃連水洗之。（《乾坤生意》）"
            },
            {
                "名稱": "牢牙止痛",
                "方法": "石燕三對（火煅醋淬七次），青鹽、乳香各一兩，細辛半兩。為末。揩之，荊芥湯漱口。一方：去乳香、細辛，加麝香。齒疏不堅：石燕子五對（火煅、米醋淬七次，為末），青鹽、麝香各少許。研勻。日用揩牙後，以溫酒漱咽之。（元遺山方）服石發動：石燕子七個（打碎）。水三升，煮二升，頻頻淋洗，以瘥為度。（《聖濟》）"
            }
        ]
    },
    {
        "名字": "石蟹",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "集解": [
            "志曰：石蟹生南海，云是尋常蟹爾，年月深久，水沫相著，因化成石，每遇海潮即飄出。又有一種入洞穴年深者亦然。皆細研水飛，入諸藥相助用之。",
            "頌曰：近海州郡皆有之。體質石也，而都與蟹相似，但有泥與粗石相著爾。",
            "時珍曰：按：顧玠《海槎錄》云：崖州榆林港內半里許，土極細膩，最寒，但蟹入則不能運動，片時成石矣。人獲之名石蟹，置之几案，云能明目也。復有石蝦似蝦，出海邊；石魚似魚，出湘山縣。石魚、蝦並不入藥用。《一統志》言：鳳翔汧陽縣西有山魚隴，掘地破石得之，云可闢蠹。"
        ],
        "氣味": [
            "咸，寒，無毒"
        ],
        "氣味補充": [
            ""
        ],
        "主治": [
            "青盲目淫，膚翳疔翳，漆瘡（《開寶》）。解一切藥毒並蠱毒，天行熱疾，催生落胎，療血暈，並熟水磨服（大明）。醋摩敷癰腫。熱水磨服，解金石毒（蘇頌）。"
        ],
        "附方": [
            "喉痹腫痛：石蟹，磨水飲，並塗喉外。（《聖濟錄》）"
        ]
    },
    {
        "名字": "石蛇",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "集解": [
            "頌曰：石蛇，出南海水旁山石間，其形盤屈如蛇，無首尾，內空，紅紫色，以左盤者良。又似車螺，不知何物所化？大抵與石蟹同類，功用亦相近。",
            "宗奭曰：石蛇，色如古牆上土，盤結如查梨大，空中，兩頭鉅細一等。不與石蟹同類，蟹則真蟹所化，蛇非真蛇。今人用之絕少。",
            "時珍曰：按：姚寬《西溪叢話》云：南恩州海邊有石山嘴，每蟹過之則化為石，蛇過亦然。此說不知果否？若然，則石蛇亦真蛇所化。"
        ],
        "氣味": [
            "咸，平，無毒"
        ],
        "氣味補充": [
            ""
        ],
        "主治": [
            "解金石毒（蘇頌）。"
        ]
    },
    {
        "名字": "石蠶",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "石殭蠶（《綱目》）。"
        ],
        "集解": [
            "志曰：石蠶生海岸石旁，狀如蠶，其實石也。"
        ],
        "氣味": [
            "苦，熱，無毒"
        ],
        "氣味補充": [
            "《藥訣》曰：苦，熱，有毒。獨孤滔曰：制丹砂。"
        ],
        "主治": [
            "金瘡止血生肌，破石淋血結，磨服，當下碎石（《開寶》）。"
        ]
    },
    {
        "名字": "石鱉",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "集解": [
            "時珍曰：石鱉生海邊，形狀大小儼如䗪蟲，蓋亦化成者。䗪蟲，俗名土鱉。"
        ],
        "氣味": [
            "甘，涼，無毒"
        ],
        "氣味補充": [
            ""
        ],
        "主治": [
            "淋疾血病，磨水服（時珍）。"
        ]
    },
    {
        "名字": "蛇黃",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "集解": [
            "恭曰：蛇黃出嶺南，蛇腹中得之，圓重如錫，黃黑青雜色。",
            "志曰：蛇黃多赤色，有吐出者，野人或得之。",
            "頌曰：今越州、信州亦有之。今醫所用，云是蛇冬蟄時所含土，到春發蟄吐之而去，大如彈丸，堅如石，外黃內黑色，二月採之。與舊說不同，未知孰是？",
            "時珍曰：蛇黃生腹中，正如牛黃之意。世人因其難得，遂以蛇含石代之，以其同出於蛇故爾。廣西平南縣有蛇黃岡，土人九月掘下七、八尺，始得蛇黃，大者如雞子，小者如彈丸，其色紫。《庚辛玉冊》云：蛇含自是一種石，云蛇入蟄時，含土一塊，起蟄時化作黃石，不稽之言也。有人掘蛇窟尋之，並無此說。"
        ],
        "修治": [
            "大明曰：入藥燒赤醋淬三、四次，研末水飛用。"
        ],
        "氣味": [
            "冷，無毒"
        ],
        "氣味補充": [
            ""
        ],
        "主治": [
            "心痛疰忤，石淋，小兒驚癇，婦人產難，以水煮研服汁（《唐本》）。",
            "鎮心（大明）。磨汁，塗腫毒（時珍）。"
        ],
        "附方": [
            {
                "名稱": "暗風癇疾",
                "方法": "忽然仆地，不知人事，良久方醒。蛇黃，火煅醋淬七次，為末。每調酒服二錢，數服愈。年深者亦效。（危氏《得效方》）"
            },
            {
                "名稱": "驚風癇疳",
                "方法": "神穴丹：治急驚風、癇疾、天吊、疳熱等證。用紫色蛇黃四兩（煅過），獖豬屎二兩（小者泥固煅過），鐵粉一兩，硃砂半兩，麝香一錢。為末，糯粉糊丸芡子大，漆盤曬乾。看之每丸有一小穴，故名神穴丹。每服一丸，薄荷酒化下，立蘇。疳熱，冷水化下。（《靈苑方》）"
            },
            {
                "名稱": "小兒項軟因風虛者",
                "方法": "蛇含石一塊（煅七次，醋淬七次研），鬱金等分。為末，入麝香少許，白米飯丸龍眼大。每服一丸，薄荷湯化服，一日一服。（《活幼全書》）"
            },
            {
                "名稱": "瘴瘧鬼瘧食瘧。蛇含石末一兩",
                "方法": "信石（末）一兩。"
            },
            {
                "名稱": "研勻",
                "方法": "入水火鼎內，上以盞蓋，六一泥固濟，煅至藥升在盞，刮下為末，米糕糊丸綠豆大，雄黃為衣。每服一丸，黑豆研水，五更送下。（《摘玄方》）"
            },
            {
                "名稱": "血痢不止",
                "方法": "蛇含石二枚。火煅醋淬，研末。每服三錢，米飲下。（《普濟方》）"
            },
            {
                "名稱": "腸風下血脫肛",
                "方法": "蛇黃二顆。火煅醋淬七次，為末。每服三錢，陳米飲下。（《普濟方》）"
            }
        ]
    },
    {
        "名字": "霹靂砧",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "釋名": [
            "雷楔。",
            "時珍曰：舊作針及屑，誤矣。"
        ],
        "集解": [
            "藏器曰：此物伺候震處，掘地三尺得之。其形非一，有似斧刀者，銼刀者，有安二孔者。一云出雷州，並河東山澤間，因雷震後得者。多似斧色，青黑斑紋，至硬如玉。或言是人間石造，納與天曹，不知事實。",
            "時珍曰：按：《雷書》云：雷斧如斧，銅鐵為之。雷碪似碪，乃石也，紫黑色。雷錘重數斤，雷鑽長尺余，皆如鋼鐵，雷神以劈物擊物者。雷環如玉環，乃雷神所珮遺落者。雷珠乃神龍所含遺下者，夜光滿室。又《博物志》云：人間往往見細石形如小斧，名霹靂斧，一名霹靂楔。",
            "《玄中記》云：玉門之西有一國，山上立廟，國人年年出鑽，以給雷用。此謬言也。雷雖陰陽二氣激薄有聲，實有神物司之，故亦隨萬物啟蟄，斧、鑽、碪、錘皆實物也。若曰在天成象，在地成形，如星隕為石。則雨金石、雨粟麥、雨毛血及諸異物者，亦在地成形者乎？必太虛中有神物使然也。",
            "陳時蘇紹雷錘重九斤。宋時沈括於震木之下得雷楔，似斧而無孔。鬼神之道幽微，誠不可究極。"
        ],
        "氣味": [
            "無毒"
        ],
        "氣味補充": [
            ""
        ],
        "主治": [
            "大驚失心，恍惚不識人，並石淋，磨汁服，亦煮服。作枕，除魔夢不祥（藏器）。刮末服，主瘵疾，殺勞蟲，下蠱毒，止泄瀉。置箱篢間，不生蛀蟲。諸雷物佩之，安神定志，治驚邪之疾（時珍。出《雷書》）。"
        ]
    },
    {
        "名字": "雷墨",
        "來源": {
            "本草綱目": {
                "部": "石",
                "卷": "十",
                "類": "石"
            }
        },
        "集解": [
            "時珍曰：按：《雷書》云：凡《雷書》木石，謂木札，入二、三分，青黃色。",
            "或云：雄黃、青黛、丹砂合成，以雷楔書之。或云：蓬萊山石脂所書。雷州每雷雨大作，飛下如沙石，大者如塊，小者如指，堅硬如石，黑色光豔至重。劉恂《嶺表錄異》云：雷州驟雨後，人於野中得石如黳石，謂之雷公墨，扣之錚然，光瑩可愛。又李肇《國史補》云：雷州多雷，秋則伏蟄，狀如人，掘取食之。觀此，則雷果有物矣。"
        ],
        "主治": [
            "小兒驚癇邪魅諸病，以桃符湯磨服即安（時珍）。"
        ],
        "附方": []
    }
]