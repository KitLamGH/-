[
  {
    "名字": "白垩",
    "別稱": ["白善土（《別錄》）", "白土粉（《衍義》）", "畫粉"],
    "出自": "《本經》下品",
    "來源": {
      "本草綱目": {
        "部": "土",
        "卷": "七"
      }
    },
    "釋名": ["時珍曰：土以黃為正色，白者為惡色，故名垩。後人呼為白善。"],
    "集解": [
      "《別錄》曰：白堊，生邯鄲山谷。採無時。",
      "弘景曰：即今畫家用者，甚多而賤，俗方稀用。",
      "頌曰：胡居士云：始興小桂縣晉陽鄉有白善，而今處處皆有之，人家往往用以浣衣。《西山經》云：大次之山，其陽多堊。",
      "《中山經》云：蔥聾之山，其中有大谷，多白、黑、青、黃、堊。堊有五色，入藥唯白者耳。",
      "宗奭曰：白善土，京師謂之白土子，切成方塊，賣於人浣衣。",
      "時珍曰：白土處處有之，用燒白瓷器坯者。"
    ],
    "修治": [
      "斅曰：凡使，勿用色青並底白者，搗篩末，以鹽湯飛過，曝乾用，則免結澀人腸也。每堊二兩，用鹽一分。",
      "大明曰：入藥燒用，不入湯飲。"
    ],
    "氣味": ["苦", "溫", "無毒"],
    "氣味補充": [
      "《別錄》曰：辛，無毒。不可久服。傷五臟，令人羸瘦。",
      "權曰：甘，平，溫暖"
    ],
    "主治": [
      "女子寒熱症瘕，月閉積聚（《本經》）。",
      "陰腫痛，漏下，無子，泄痢（《別錄》）。",
      "療女子血結，澀腸止痢（甄權）。",
      "治鼻洪吐血，痔漏泄精，男子水臟冷，女子子宮冷（大明）。",
      "合王瓜等分，為末，湯點二錢服，治頭痛（宗奭）。"
    ],
    "發明": ["時珍曰：諸土皆能勝濕補脾，而白垩土兼入氣分也。"],
    "附方": [
      {
        "名稱": "衄血不止",
        "方法": "白土末五錢，井華水調服，二服除根（《瑞竹堂方》）。"
      },
      {
        "名稱": "翻胃吐食",
        "方法": "男婦皆治，白善土（煅赤，以米醋一升淬之，再煅再淬，醋乾為度），取一兩（研），乾薑二錢半（炮）。為末。每服一錢，調下。服至一斤以上為妙。（《千金翼》）"
      },
      {
        "名稱": "卒暴咳嗽",
        "方法": "白善土粉、白礬各一兩。為末，薑汁糊丸梧子大。臨臥薑湯服二十丸。（《普濟方》）"
      },
      {
        "名稱": "風赤爛眼，倒睫拳毛",
        "方法": "華佗方：用白土一兩，銅青一錢。為末。每以半錢泡湯洗。"
      },
      {
        "名稱": "風赤爛眼，倒睫拳毛",
        "方法": "《乾坤生意》：加焰硝半兩。為末，湯泡杏仁杵，和丸皂子大。每用涼水浸一丸，洗眼。（《乾坤秘韞》）"
      },
      {
        "名稱": "小兒熱丹",
        "方法": "白土一分，寒水石半兩。為末。新水調塗。（錢乙《小兒方》）"
      },
      {
        "名稱": "痱子瘙癢",
        "方法": "舊屋梁上刮赤白堊末，敷之。（《普濟方》）"
      },
      {
        "名稱": "代指腫痛",
        "方法": "豬膏和白善土，敷之。（《肘後方》）"
      },
      {
        "名稱": "臁瘡不幹",
        "方法": "白善土煅研末，生油調搽。（《集玄方》）"
      }
    ]
  },
  {
    "名字": "甘土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "集解": ["藏器曰：甘土出安西及東京龍門，澄取之，用以浣衣去油垢。"],
    "氣味": ["無毒"],
    "主治": ["解草藥及諸菌毒，熱湯調末服之（藏器）。"]
  },
  {
    "名字": "赤土",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "氣味": ["甘", "溫", "無毒"],
    "主治": ["治湯火傷，研末塗之（時珍）。"],
    "附方": [
      {
        "名稱": "牙宣疳䘌",
        "方法": "赤土、荊芥葉同研，揩之，日三次。（《普濟方》）"
      },
      {
        "名稱": "風疹瘙癢甚，不能忍者",
        "方法": "赤土研末，空心溫酒服一錢（《御藥院方》）。"
      },
      {
        "名稱": "身面印文刺破",
        "方法": "以醋調赤土敷之，干又易，以黑滅為度。（《千金方》）"
      }
    ]
  },
  {
    "名字": "黃土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "釋名": [
      "藏器曰：三尺以上曰粪，三尺以下曰土。凡用土，去上惡物，勿令入客水。"
    ],
    "氣味": ["甘", "平", "無毒"],
    "氣味補充": [
      "藏器曰：土氣久觸，令人面黃。掘土犯地脈，令人上氣身腫。掘土犯神殺，令人生腫毒。"
    ],
    "主治": [
      "泄痢冷熱赤白，腹內熱毒絞結痛，下血。取乾土，水煮三、五沸，絞去滓，暖服一、二升。又解諸藥毒，中肉毒，合口椒毒，野菌毒（藏器）。"
    ],
    "發明": [
      "時珍曰：按劉跂《錢乙傳》云：元豐中，皇子儀國公病瘛瘲，國醫未能治，長公主舉乙入，進黃土湯而愈。神宗召見，問黃土愈疾之狀。乙對曰：以土勝水，木得其平，則風自退爾。上悅，擢太醫丞。又《夷堅志》云：吳少師得疾，數月消瘦，每日飲食入咽，如萬蟲攢攻，且癢且病，皆以為勞瘵，迎明醫張銳診之。銳令明旦勿食，遣卒詣十里外，取行路黃土至，以溫酒二升攪之，投藥百粒飲之。覺痛幾不堪，及登溷，下馬蝗千餘，宛轉，其半已困死，吳亦憊甚，調理三日乃安。因言夏月出師，燥渴，飲澗水一杯，似有物入咽，遂得此病。銳曰：蟲入人臟，勢必孳生，飢則聚咂精血，飽則散處臟腑。苟知殺之而不能掃取，終無益也。是以請公枵腹以誘之，蟲久不得土味，又喜酒，故乘飢畢集，一洗而空之。公大喜，厚賂謝之，以禮送歸。"
    ],
    "附方": [
      {
        "名稱": "小兒吃土",
        "方法": "用干黃土一塊，研末，濃煎黃連湯調下。《救急方》"
      },
      {
        "名稱": "烏紗驚風，小兒驚風，遍身都烏者。",
        "方法": "急推向下，將黃土一碗，搗末，入久醋一鍾，炒熱包定熨之，引下至足，刺破為妙。（《小兒秘訣》）"
      },
      {
        "名稱": "卒患心痛",
        "方法": "畫地作王字，撮取中央土，水和一升服，良。（陳藏器《本草》）"
      },
      {
        "名稱": "目卒無見",
        "方法": "黃土攪水中，澄清洗之。（《肘後方》）"
      },
      {
        "名稱": "牛馬肉毒及肝毒",
        "方法": "取好土三升，水煮，清一升服，即愈。一方：入頭髮寸截和之，發皆貫肝而出也。（《肘後方》）"
      },
      {
        "名稱": "內痔痛腫",
        "方法": "朝陽黃土、黃連末、皮硝各一兩。用豬膽汁同研如泥，每日旋丸棗大，納入肛內，過一夜，隨大便去之。內服烏梅、黃連二味丸藥。（孫氏《集效方》）"
      },
      {
        "名稱": "顛撲欲死，一切傷損，從高墜下，及木石所迮，落馬撲車，淤血凝滯，氣絕欲死者，亦活",
        "方法": "用淨土五升蒸熱，以故布重裹作二包，更互熨之。勿大熱，恐破肉，取痛止則已，神效之方。（孫真人《千金方》）"
      },
      {
        "名稱": "杖瘡未破",
        "方法": "干黃土末，童尿入雞子清調塗刷上，干即上，隨以熱水洗去，復刷復洗，數十次，以紫轉紅為度。仍刷兩胯，以防血攻陰也。（《攝生方》）"
      },
      {
        "名稱": "湯火傷灼",
        "方法": "醋調黃土，塗之。（《談野翁方》）"
      },
      {
        "名稱": "蜈蚣螫傷",
        "方法": "畫地作王字，內取土摻之，即愈。（《集簡方》）"
      },
      {
        "名稱": "蜂蟻叮螫",
        "方法": "反手取地上土敷之，或入醋調。（《千金方》）"
      },
      {
        "名稱": "蠼螋尿瘡",
        "方法": "畫地作蠼螋形，以刀細取腹中土，唾和塗之，再塗即愈。孫真人云：予得此疾，經五、六日不愈，或教此法，遂瘳。乃知萬物相感，莫曉其由也。（《千金方》）"
      }
    ]
  },
  {
    "名字": "鑄鐘黃土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["卒心痛，疰忤惡氣，溫酒服一錢（藏器）。"]
  },
  {
    "名字": "鑄鏵鉏孔中黃土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["丈夫陰囊濕癢，及陰汗，細末撲之（藏器）。"]
  },
  {
    "名字": "東壁土",
    "出自": "《別錄》下品",
    "來源": {
      "本草綱目": {
        "部": "土",
        "卷": "七"
      }
    },
    "氣味": ["甘", "溫", "無毒"],
    "主治": [
      "下部瘡，脫肛（《別錄》）。",
      "止泄痢霍亂煩悶（藏器）。",
      "溫瘧，點目去翳。同蜆殼為末，敷豌豆瘡（甄權）。",
      "治小兒風臍（弘景）。",
      "摩干、濕二癬，極效（蘇恭）。"
    ],
    "發明": [
      "弘景曰：此屋之東壁上土也，常先見日故爾。又可除油垢衣。",
      "藏器曰：取其向陽久干也。",
      "宗奭曰：久干之說不然。蓋東壁先得太陽真火烘炙，故治瘟疫。初出少火之氣壯，及當午則壯火之氣衰，故不用南壁而用東壁。",
      "時珍曰：昔一女，忽嗜河中汙泥，日食數碗。玉田隱者以壁間敗土調水飲之，遂愈。又凡脾胃濕多，吐瀉霍亂者，以東壁土，新汲水攪化，澄清服之，即止。蓋脾主土，喜燥而惡濕，故取太陽真火所照之土，引真火生髮之氣，補土而勝濕，則吐瀉自止也。《嶺南方》治瘴瘧香椿散內用南壁土，近方治反胃嘔吐用西壁土者，或取太陽離火所照之氣，或取西方收斂之氣，然皆不過借氣補脾胃也。"
    ],
    "附方": [
      {
        "名稱": "急心痛",
        "方法": "五十年陳壁土、枯礬各二錢，蜜丸，艾湯服（《集玄方》）。"
      },
      {
        "名稱": "霍亂煩悶",
        "方法": "向陽壁土煮汁服（《聖濟錄》）。"
      },
      {
        "名稱": "藥毒煩悶欲死者",
        "方法": "東壁土調水三升，頓飲之。（《肘後方》）"
      },
      {
        "名稱": "解烏頭毒",
        "方法": "不拘川烏、草烏毒。用多年陳壁土，泡湯服之。冷水亦可。（《通變要法》）"
      },
      {
        "名稱": "六畜肉毒",
        "方法": "東壁土末，水服一錢，即安。（《集玄方》）"
      },
      {
        "名稱": "目中翳膜",
        "方法": "東壁土細末，日點之，淚出佳（《肘後方》）。"
      },
      {
        "名稱": "肛門凸出",
        "方法": "故屋東壁上土一升，研末，以長皂莢挹末粉之，仍炙皂莢，更互熨之。（《外臺秘要》）"
      },
      {
        "名稱": "痱子瘙癢",
        "方法": "干壁土末敷之，隨手愈。（《普濟方》）"
      },
      {
        "名稱": "耳瘡唇瘡",
        "方法": "東壁土和胡粉敷之。（《救急方》）"
      },
      {
        "名稱": "癧破經年，膿水不絕",
        "方法": "用百年茅屋廚中壁土為末，入輕粉調敷，半月即干愈。（《永類方》）"
      },
      {
        "名稱": "諸般惡瘡",
        "方法": "拔毒散：東牆上土、大黃等分。為末，用無根井華水調搽，干再上。（《瑞竹堂方》）"
      },
      {
        "名稱": "發背癰癤多年",
        "方法": "煙燻壁土、黃柏等分，為末。薑汁拌調攤貼之，更以茅香湯調服一錢匕。（《經驗方》）"
      }
    ]
  },
  {
    "名字": "太陽土",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "主治": [
      "人家動土犯禁，主小兒病氣喘，但按九宮，看太陽在何宮，取其土煎湯飲之，喘即定（時珍。出《正傳》）。"
    ],
    "附錄": [
      {
        "名稱": "執日天星上土",
        "描述": "藏器曰：取和薰草、柏葉以塗門戶，方一尺，令盜賊不來。"
      },
      {
        "名稱": "執日六癸上土",
        "描述": "時珍曰：《抱朴子》云：常以執日取六癸上土、市南門土、歲破土、月建土，合作人，著朱鳥地上，闢盜。"
      },
      {
        "名稱": "二月上壬日土",
        "描述": "藏器曰：泥屋之四角，宜蠶。"
      },
      {
        "名稱": "清明日戌上土",
        "描述": "同狗毛作泥，塗房戶內孔穴，蛇鼠諸蟲永不入。"
      },
      {
        "名稱": "神后土",
        "描述": "時珍曰：逐月旦日取泥屋之四角，及塞鼠穴，一年鼠皆絕跡，此李處士禁鼠法也。神後，正月起申，順行十二辰。"
      }
    ]
  },
  {
    "名字": "天子藉田三推犁下土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "釋名": [
      "時珍曰：《月令》：天子以元日祈谷於上帝，親載耒耜，率三公、九卿、諸侯、大夫躬耕。天子三推，三公五推，卿、諸侯九推。反執爵於太寢，命曰勞酒。"
    ],
    "氣味": ["無毒"],
    "主治": [
      "水服，主驚悸癲邪，安神定魄強志。藏之，入官不懼，利見大官，宜婚市。王者封禪五色土次之（藏器）。"
    ],
    "附錄": [
      {
        "名稱": "社稷壇土",
        "描述": "藏器曰：牧宰臨官，自取塗門戶，令盜賊不入境也。"
      },
      {
        "名稱": "春牛土",
        "描述": [
          "藏器曰：收角上土置戶上，令人宜田。",
          "時珍曰：宋時立春日進春牛，御藥院取牛睛以充眼藥。今人鞭春時，庶民爭取牛土，云宜蠶；取土撒檐下，云闢蚰蜒。"
        ]
      },
      {
        "名稱": "富家土",
        "描述": [
          "藏器曰：七月丑日，取中庭土泥灶，令人富。勿令人知。",
          "時珍曰：除日取富家田中土泥灶，招吉。"
        ]
      },
      {
        "名稱": "亭部中土",
        "描述": "時珍曰：取作泥塗灶，水火盜賊不經；塗屋四角，鼠不食蠶；塗倉囷，鼠不食稻；塞穴百日，鼠皆絕去。出《陰陽雜書》云。"
      }
    ]
  },
  {
    "名字": "道中熱土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": [
      "夏月暴死，以土積心口，少冷即易，氣通則蘇（藏器）。",
      "熱土圍脐旁，令人尿脐中；用熱土、大蒜等分，捣水去滓灌之，即活（時珍）。"
    ]
  },
  {
    "名字": "十字道上土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["主頭面黃爛瘡，同灶下土等分敷之（時珍）。"]
  },
  {
    "名字": "車輦土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": [
      "惡瘡出黃汁，取鹽車邊脂角上土塗之（藏器）。",
      "行人暍死，取車輪土五錢，水調澄清服，一碗即蘇。又小兒初生，無膚色赤，因受胎未得土氣也。取車輦土碾敷之，三日後生膚（時珍）。"
    ]
  },
  {
    "名字": "市門土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "釋名": ["時珍曰：日中為市之處門閘極也。"],
    "氣味": ["無毒"],
    "主治": ["婦人易產，入月帶之，產時，酒服一錢（藏器）。"]
  },
  {
    "名字": "戶限下土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "釋名": ["時珍曰：限，即門阈也。"],
    "氣味": ["無毒"],
    "主治": ["產後腹痛，熱酒服一錢。又治吹奶，和雄雀糞，暖酒服方寸匕（藏器）。"]
  },
  {
    "名字": "千步峰",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "集解": [
      "時珍曰：此人家行步地上高起土也，乃人往來鞋履沾積而成者。技家言人宅有此，主興旺。"
    ],
    "主治": ["便毒初發，用生薑蘸醋，磨泥塗之（時珍）。"]
  },
  {
    "名字": "鞋底下土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["適他方不伏水土，刮下，和水服，即止（藏器）。"]
  },
  {
    "名字": "柱下土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "氣味": ["無毒"],
    "主治": [
      "腹痛暴卒，水服方寸匕（藏器）。",
      "胎衣不下，取宅中柱下土，研末，雞子清和服之（思邈）。"
    ]
  },
  {
    "名字": "床腳下土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["犬咬，和水敷之，灸七壯（藏器）。"]
  },
  {
    "名字": "燒屍場上土",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "主治": [
      "邪瘧，取帶黑土同蔥捣作丸，塞耳，或系膊上，即止。男左女右（時珍）。"
    ],
    "附方": [
      {
        "名稱": "好魇多夢",
        "方法": "燒人灰，置枕中、履中，自止。（《本草拾遺》）"
      },
      {
        "名稱": "屍厥猝死，不知人者",
        "方法": "燒屍場土二、三錢，擂細，湯泡灌之，即活。如無，以灶心土代之。（何氏方）"
      },
      {
        "名稱": "小兒夜啼",
        "方法": "燒屍場土，置枕邊。（《集簡方》）"
      },
      {
        "名稱": "腳底多汗",
        "方法": "燒人場上土，鋪於鞋底內蹉之。灰亦可。（《集玄方》）"
      }
    ]
  },
  {
    "名字": "塚上土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": [
      "瘟疫。五月一日，取土或磚石，入瓦器中，埋著門外階下，閤家不患時氣。又正旦取古塚磚，咒懸大門上，一年無疫疾（藏器）。"
    ],
    "附方": [
      {
        "名稱": "腸癰",
        "方法": "死人塚上土，作泥涂之，良。（《千金方》）"
      }
    ]
  },
  {
    "名字": "桑根下土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": [
      "中惡風、惡水而肉腫者，水和敷上，灸二三十壯，熱氣透入，即平（藏器）。"
    ]
  },
  {
    "名字": "胡燕窠土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "氣味": ["無毒"],
    "主治": [
      "作湯浴小兒，去驚邪（弘景）。",
      "主風瘙癮疹，及惡刺瘡，浸淫瘑瘡繞身至心者死，並水和敷之，三兩日瘥（藏器）。",
      "治口吻白禿諸瘡（時珍）。"
    ],
    "附方": [
      {
        "名稱": "濕瘑疥瘡",
        "方法": "胡燕窠大者，用抱子處土，為末，以淡鹽湯洗拭，干敷之，日一上。（《小品方》）"
      },
      {
        "名稱": "黃水肥瘡",
        "方法": "燕窠土一分，麝香半分。研敷之。（《善濟方》）"
      },
      {
        "名稱": "浸淫濕瘡發於心下者，不早治殺人",
        "方法": "用胡燕窠中土，研末，水和敷。（葛氏）"
      },
      {
        "名稱": "口角爛瘡",
        "方法": "燕窠泥敷之，良。（《救急方》）"
      },
      {
        "名稱": "白禿頭瘡",
        "方法": "百年屋下燕窠泥、蠮螉窠。研末，剃後麻油調搽。（《聖濟錄》）"
      },
      {
        "名稱": "蠼螋尿瘡繞身汁出",
        "方法": "以燕窠中土和豬脂、苦酒敷之。（《外臺秘要》）"
      },
      {
        "名稱": "瘭疽惡瘡，著手足肩背，累累如赤豆，出汁",
        "方法": "剝痂，以溫醋、米泔洗淨，用胡燕窠土和百日男兒屎，敷之。（《千金方》）"
      },
      {
        "名稱": "皮膚中毒，名症疰",
        "方法": "用醋和燕窠土敷之。（《千金方》）"
      },
      {
        "名稱": "風瘙癮疹",
        "方法": "胡燕窠土，水和敷之。（《千金方》）"
      },
      {
        "名稱": "小兒丹毒",
        "方法": "向陽燕窠土，為末，雞子白和敷。（《衛生易簡方》）"
      },
      {
        "名稱": "一切惡瘡",
        "方法": "燕窠內外泥糞，研細，油調搽。一加黃柏末。（《瑞竹堂方》）"
      }
    ]
  },
  {
    "名字": "百舌窠中土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["蚯蚓及諸惡蟲咬瘡，醋調敷之（藏器）。"]
  },
  {
    "名字": "土蜂窠",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "別稱": ["蠮螉窠"],
    "釋名": ["時珍曰：即細腰蜂也。"],
    "氣味": ["甘", "平", "無毒"],
    "主治": [
      "癰腫風頭（《別錄》）。",
      "小兒霍亂吐瀉，炙研，乳汁服一錢（《聖惠》）。",
      "醋調塗腫毒，及蜘蛛咬（藏器）。",
      "醋調塗蜂蠆毒（宗奭）",
      "治疔腫乳蛾，婦人難產（時珍）。"
    ],
    "附方": [
      {
        "名稱": "女人難產",
        "方法": "土蜂兒窠，水泡湯飲之。取時逢單是男，雙是女，最驗。（《婦人良方》）"
      },
      {
        "名稱": "腫毒焮痛",
        "方法": "陳藏器《本草》：用醋和泥蜂窠，塗之。"
      },
      {
        "名稱": "腫毒焮痛",
        "方法": "用醋和泥蜂窠，塗之。《直指》：加川烏頭等分，云未結則散，已結則破也。"
      },
      {
        "名稱": "疔瘡腫痛",
        "方法": "土蜂窠（燒）、蛇皮（燒）等分，酒服一錢。（《直指方》）"
      },
      {
        "名稱": "咽喉乳蛾",
        "方法": "土蜂窠一個。為末。先用楮葉擦破病人舌，令血出。以醋和末，用翎點之。令痰涎出為效。後用扁竹根擂水服數口，取利。（《瑞竹堂方》）（《瑞竹堂方》）"
      },
      {
        "名稱": "手足髮指毒痛不可忍",
        "方法": "用壁間泥蜂窠為末，入乳香少許研勻，以醋調塗，干即以醋潤之。（《奇效方》）"
      },
      {
        "名稱": "蠼螋尿瘡",
        "方法": "螟蛉窠，水調敷之。（《集玄方》）"
      }
    ]
  },
  {
    "名字": "蜣螂轉丸",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "別稱": ["土硝"],
    "釋名": [
      "藏器曰：此蜣螂所推丸也，藏在土中，掘地得之，正圓如人捻作，彌久者佳。"
    ],
    "氣味": ["咸", "苦", "大寒", "無毒"],
    "主治": [
      "湯淋絞汁服，療傷寒時氣，黃疸煩熱，及霍亂吐瀉。燒存性酒服，治項癭。塗一切瘻瘡（藏器）。"
    ]
  },
  {
    "名字": "鬼屎",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "集解": ["藏器曰：生陰濕地，如屎，亦如地錢，黃白色。"],
    "主治": ["人馬反花瘡，刮取，和油涂之（藏器）。"]
  },
  {
    "名字": "鼠壤土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "釋名": ["時珍曰：柔而無塊曰壤。"],
    "主治": [
      "中風筋骨不隨，冷痹骨節疼，手足拘急，風掣痛，偏枯死肌，多收曝干，蒸熱袋盛，更互熨之（藏器）。",
      "小兒尿和，涂疔腫（思邈）。"
    ]
  },
  {
    "名字": "鼢鼠壤土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "集解": ["藏器曰：此是田中尖嘴小鼠也，陰穿地中，不能見日。"],
    "主治": [
      "鬼疰氣痛，秫米泔汁和作餅，燒熱綿裹熨之。又主腫毒，和醋敷之，極效（藏器）。",
      "孕婦腹內鐘鳴，研末二錢，麝香湯下，立愈（時珍）。"
    ]
  },
  {
    "名字": "屋內壖下蟲塵土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "釋名": ["時珍曰：河邊地及垣下地，皆謂之 。"],
    "主治": ["惡瘡久不干，油調涂之（藏器）。"]
  },
  {
    "名字": "蟻垤土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "別稱": ["蟻封"],
    "釋名": ["時珍曰：垤，音迭，高起也。封，聚土也。"],
    "主治": [
      "狐刺瘡，取七粒和醋搽。又死胎在腹，及胞衣不下，炒三升，囊盛，拓心下，自出也（藏器）。"
    ]
  },
  {
    "名字": "白蟻泥",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "主治": [
      "惡瘡腫毒，用松木上者，同黃丹各炒黑，研和香油涂之，取愈乃止（時珍）。"
    ]
  },
  {
    "名字": "蚯蚓泥",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "別稱": ["蚓螻（音婁）", "六一泥。"],
    "氣味": ["甘", "酸", "寒", "無毒"],
    "主治": [
      "赤白久热痢，取一升炒煙盡，沃汁半升，濾淨飲之（藏器）。",
      "小兒陰囊忽虛熱腫痛，以生甘草汁入輕粉末調塗之。以鹽研敷瘡，去熱毒，及蛇犬傷（《日華》）。",
      "敷狂犬傷，出犬毛，神效（蘇恭）。"
    ],
    "附方": [
      {
        "名稱": "斷截熱瘧",
        "方法": "邵氏《青囊方》：用五月五日午時取蚯蚓糞，以面和丸梧子大，硃砂為衣。每服三丸，無根水下。忌生冷，即止。皆效。或加菖蒲末、獨蒜頭同丸。"
      },
      {
        "名稱": "傷寒譫語",
        "方法": "蚯蚓屎，涼水調服。（《簡便方》）"
      },
      {
        "名稱": "小便不通",
        "方法": "蚯蚓糞、朴硝等分。水和敷臍下，即通。（《皆效方》）"
      },
      {
        "名稱": "小兒吐乳",
        "方法": "取田中地龍糞一兩，研末，空心以米湯服半錢，不過二、三服效。（《聖惠方》）"
      },
      {
        "名稱": "小兒卵腫",
        "方法": "地龍糞，以薄荷汁和塗之。（危氏《得效方》）"
      },
      {
        "名稱": "婦人吹乳",
        "方法": "用韭地中蚯蚓屎，研細篩過，米醋調，厚敷，干則換，三次即愈。涼水調亦可。（藺氏《經驗方》）"
      },
      {
        "名稱": "時行腮腫",
        "方法": "柏葉汁，調蚯蚓泥塗之。（丹溪方）一切丹毒：水和蛐蟮泥敷之。（《外臺》）"
      },
      {
        "名稱": "腳心腫痛",
        "方法": "因久行久立致者。以水和蚯蚓糞厚敷，一夕即愈。（《永類鈐方》）"
      },
      {
        "名稱": "耳後月蝕",
        "方法": "燒蚯蚓糞，豬脂和敷。（《子母秘錄》）"
      },
      {
        "名稱": "聤耳出水成瘡",
        "方法": "蚯蚓糞，為末敷之，並吹入。（《千金方》）"
      },
      {
        "名稱": "齒齦宣露",
        "方法": "蚯蚓泥，水和成團，煅赤，研末，臘豬脂調敷之，日三。（《千金方》）"
      },
      {
        "名稱": "咽喉骨哽",
        "方法": "五月五日午時韭畦中，面東勿語，取蚯蚓泥收之，每用少許，搽喉外，其骨自消，名六一泥。"
      },
      {
        "名稱": "蜈蚣螫傷",
        "方法": "蚯蚓泥敷之，效。（《集效方》）"
      },
      {
        "名稱": "金瘡困頓",
        "方法": "蚯蚓屎末，水服方寸匕，日三服。（《千金方》）"
      },
      {
        "名稱": "解射罔毒",
        "方法": "蚯蚓屎末，井水服二方寸匕。（《千金方》）"
      },
      {
        "名稱": "吐血不止",
        "方法": "石榴根下地龍糞，研末，新汲水服三錢。（《聖惠》）"
      },
      {
        "名稱": "反胃轉食",
        "方法": "地龍糞一兩，木香三錢，大黃七錢。為末。每服五錢，無根水調服。忌煎爆酒醋椒薑熱物。一、二服，其效如神。（邵真人《經驗方》）"
      },
      {
        "名稱": "燕窩生瘡",
        "方法": "韭地蛐蟮屎，米泔水和，煅過，入百草霜等分。研末，香油調塗之。（《摘玄方》）"
      },
      {
        "名稱": "小兒頭熱，鼻塞不通",
        "方法": "濕地龍糞研餅，貼囟上，日數易之。（《聖惠方》）"
      },
      {
        "名稱": "足臁爛瘡",
        "方法": "韭地蚯蚓泥，乾研，入輕粉，清油調敷。（《便民圖纂》）"
      },
      {
        "名稱": "外腎生瘡",
        "方法": "蚯蚓屎二分，綠豆粉一分。水研塗之，干又上之。（《便民圖纂》）"
      }
    ]
  },
  {
    "名字": "螺蛳泥",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "氣味": ["性涼"],
    "主治": [
      "反胃吐食，取螺蛳一斗，水浸，取泥曬干，每服一錢，火酒調下（時珍）。"
    ]
  },
  {
    "名字": "白鳝泥",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["火帶瘡，水洗取泥炒研，香油調敷（時珍）。"]
  },
  {
    "名字": "豬槽上垢土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": [
      "難產，取一合和面半升，烏豆二十顆，煮汁服（藏器）。",
      "火焰丹毒，赤黑色，取槽下泥敷之，干又上（時珍）。"
    ]
  },
  {
    "名字": "犬尿泥",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["妊娠傷寒，令子不落，涂腹上，干即易（時珍）。"]
  },
  {
    "名字": "驢尿泥",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["蜘蛛咬敷之（藏器）。"]
  },
  {
    "名字": "尿坑泥",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["主蜂蝎諸蟲咬，取涂之（時珍）。"]
  },
  {
    "名字": "糞坑底泥",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["發背諸惡瘡，陰干為末，新水調敷，其痛立止（時珍）。"],
    "附方": [
      {
        "名稱": "疔腫",
        "方法": "糞下土、蟬蜕、全蝎等分，捣作錢大餅，香油煎滾，溫服。以滓敷瘡四圍，疔自出也。（《聖濟總錄》）"
      }
    ]
  },
  {
    "名字": "檐溜下泥",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "主治": [
      "豬咬、蜂螫、蟻叮、蛇傷毒，並取塗之。又和羊脂，塗腫毒、丹毒（時珍）。"
    ],
    "附方": [
      {
        "名稱": "蠍蠆螫叮",
        "方法": "蠍有雌雄：雄者痛在一處，以井底泥封之，干則易；雌者痛牽諸處，以瓦溝下泥封之。若無雨，以新汲水，從屋上淋下取泥。（《肘後方》）"
      }
    ]
  },
  {
    "名字": "田中泥",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "主治": [
      "馬蝗入人耳，取一盆枕耳邊，聞氣自出。人誤吞馬蝗入腹者，酒和一、二升服，當利出（時珍）。"
    ]
  },
  {
    "名字": "井底泥",
    "出自": "《證類》",
    "來源": {
      "本草綱目": {
        "部": "土",
        "卷": "七"
      }
    },
    "氣味": ["至冷"],
    "主治": [
      "涂湯火瘡（《證類》）。",
      "療妊娠熱病，取敷心下及丹田，可護胎氣（時珍）。"
    ],
    "附方": [
      {
        "名稱": "頭風熱痛",
        "方法": "井底泥和大黃、芒硝末，敷之。（《千金方》）"
      },
      {
        "名稱": "胎衣不下",
        "方法": "井底泥，以雞子大，井華水服，即下。（《集玄方》）"
      },
      {
        "名稱": "臥忽不寤",
        "方法": "勿以火照，但痛齧其踵及足拇趾甲際，而多唾其面，以井底泥塗其目，令人垂頭入井中，呼其姓名，便蘇也。（《肘後方》）"
      },
      {
        "名稱": "小兒熱疖",
        "方法": "井底泥敷其四圍。（《談野翁方》）"
      },
      {
        "名稱": "蜈蚣螫人",
        "方法": "井底泥頻敷之。（《千金方》）"
      }
    ]
  },
  {
    "名字": "烏爹泥",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "別稱": ["烏叠泥（《綱目》）", "孩兒茶"],
    "釋名": ["時珍曰：烏爹，或作烏丁，皆番語，無正字。"],
    "集解": [
      "時珍曰：烏爹泥，出南番爪哇、暹羅、老撾諸國，今雲南等地造之。云是細茶末入竹筒中，堅塞兩頭，埋汙泥溝中，日久取出，搗汁熬製而成。其塊小而潤澤者，為上；塊大而焦枯者，次之。"
    ],
    "氣味": ["苦", "澀", "平", "無毒"],
    "主治": [
      "清上膈熱，化痰生津。塗金瘡、一切諸瘡，生肌定痛，止血收濕（時珍）。"
    ],
    "附方": [
      {
        "名稱": "鼻淵流水",
        "方法": "孩兒茶末，吹之，良。（《本草權度》）"
      },
      {
        "名稱": "牙疳口瘡",
        "方法": "孩兒茶、硼砂等分。為末搽之。《積德堂方》"
      },
      {
        "名稱": "牙疳口瘡",
        "方法": "治走馬牙疳，用孩兒茶、雄黃、貝母等分。為末，米泔漱淨搽之。"
      },
      {
        "名稱": "下疳陰瘡",
        "方法": "外科用孩兒茶末，米泔洗淨，敷之神效。或加胡黃連等分。"
      },
      {
        "名稱": "下疳陰瘡",
        "方法": "《纂奇方》：孩兒茶一錢，珍珠一分，片腦半分，為末敷之。"
      },
      {
        "名稱": "下疳陰瘡",
        "方法": "《唐氏》：用孩兒茶一錢，輕粉一分，片腦一字。為末搽之。"
      },
      {
        "名稱": "痔瘡腫痛",
        "方法": "孩兒茶、麝香為末，唾津調敷。（孫氏《集效方》）"
      },
      {
        "名稱": "脫肛氣熱",
        "方法": "孩兒茶二分，熊膽五分，片腦一分。為末，人乳搽肛上，熱汁自下而肛收也。亦治痔瘡。（董炳方）"
      }
    ]
  },
  {
    "名字": "彈丸土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["婦人難產，熱酒服一錢（藏器）。"]
  },
  {
    "名字": "自然灰",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "集解": [
      "藏器曰：生南海畔，狀如黃土，灰可浣衣。琉璃、瑪瑙、玉石，以此灰埋之，即爛如泥，至易雕刻。"
    ],
    "主治": [
      "白癜風、瘡風，重淋取汁，和醋敷之。以布揩破乃敷之，為瘡勿怪（藏器）。"
    ]
  },
  {
    "名字": "伏龍肝",
    "出自": "《別錄》下品",
    "來源": {
      "本草綱目": {
        "部": "土",
        "卷": "七"
      }
    },
    "別稱": ["灶心土"],
    "釋名": [
      "弘景曰：此灶中對釜月下黃土也。以灶有神，故號為伏龍肝，並以迂隱其名爾。今人又用廣州鹽城屑，以療漏血瘀血，亦是近月之土，蓋得火燒之義也。",
      "斆曰：凡使，勿誤用灶下土。其伏龍肝，是十年以來，灶額內火氣積久自結，如赤色石，中黃，其形貌八稜，取得研細，以水飛過用。",
      "時珍曰：按《廣濟歷》作灶忌日云：伏龍在不可移作。則伏龍者，乃灶神也。《後漢書》言：陰子方臘日晨炊而灶神見形。注云：宜市買豬肝泥灶，令婦孝。則伏龍肝之名義，又取此也。臨安陳輿言：砌灶時，納豬肝一具於土，俟其日久，與土為一，乃用之，始與名符。蓋本於此。《獨孤滔丹書》言：伏龍肝取經十年灶下，掘深一尺，有色如紫瓷者是真，可縮賀，伏丹砂。蓋亦不知豬肝之義，而用灶下土以為之也。"
    ],
    "氣味": ["辛", "微溫", "無毒"],
    "氣味補充": ["權曰：咸。", "大明曰：熱，微毒。"],
    "主治": [
      "婦人崩中吐血，止咳逆血。醋調，塗癰腫毒氣（《別錄》）。",
      "止鼻洪，腸風帶下，尿血泄精，催生下胞，及小兒夜啼（大明）。",
      "治心痛狂癲，風邪蠱毒，妊娠護胎，小兒臍瘡重舌，風噤反胃，中惡猝魘，諸瘡（時珍）。"
    ],
    "附方": [
      {
        "名稱": "猝中惡氣",
        "方法": "伏龍肝末，一雞子大，水服取吐。（《千金方》）"
      },
      {
        "名稱": "魘寐暴絕",
        "方法": "灶心對鍋底土，研末，水服二錢，更吹入鼻。（《千金方》）"
      },
      {
        "名稱": "中風口噤不語，心煩恍惚，手足不隨，或腹中痛滿，或時絕而復甦",
        "方法": "伏龍肝末五升。水八升，攪，澄清濯之。（《千金方》）"
      },
      {
        "名稱": "狂癲謬亂不識人",
        "方法": "伏龍肝末，水服方寸匕，日三服。（《千金方》）"
      },
      {
        "名稱": "小兒夜啼",
        "方法": "伏龍肝末二錢，硃砂一錢，麝香少許。為末，蜜丸綠豆大。每服五丸，桃符湯下。（《普濟方》）"
      },
      { "名稱": "小兒重舌", "方法": "釜下土，和苦酒塗之。（《千金方》）" },
      { "名稱": "重舌腫木", "方法": "伏龍肝末，牛蒡汁調塗之。（《聖惠方》）" },
      {
        "名稱": "冷熱心痛",
        "方法": "伏龍肝末，方寸匕，熱以水溫，冷以酒服。（《外臺秘要》）"
      },
      {
        "名稱": "反胃吐食",
        "方法": "灶中土年久者，為末，米飲服三錢，經驗。（《百一選方》）"
      },
      {
        "名稱": "猝然咳嗽",
        "方法": "釜月土一分，豉七分，搗丸梧桐子大。每飲下四十丸。（《肘後方》）"
      },
      {
        "名稱": "吐血衄血",
        "方法": "伏龍肝末半升。新汲水一升，淘汁，和蜜服。（《廣利方》）"
      },
      {
        "名稱": "吐血瀉血心腹痛",
        "方法": "伏龍肝、地壚土、多年煙壁土，等分，每服五錢，水二碗，煎一碗，澄清，空心服，白粥補之。（《普濟方》）"
      },
      {
        "名稱": "婦人血漏",
        "方法": "伏龍肝半兩，阿膠、蠶砂（炒）各一兩。為末。每空肚酒服二、三錢，以知為度。（寇氏《衍義》）"
      },
      {
        "名稱": "赤白帶下，日久黃瘁，六脈微澀",
        "方法": "伏龍肝（炒令煙盡）、棕櫚灰、屋梁上塵（炒煙盡）等分。為末，入龍腦、麝香各少許，每服三錢，溫酒或淡醋湯下。一年者，半月可安。（《大全方》）"
      },
      {
        "名稱": "產後血氣攻心痛，惡物不下",
        "方法": "用灶中心土研末，酒服二錢，瀉出惡物，立效。（《救急方》）"
      },
      {
        "名稱": "妊娠熱病",
        "方法": "伏龍肝末一雞子許，水調服之，仍以水和塗臍方寸，干又上。（《傷寒類要》）"
      },
      {
        "名稱": "子死腹中，母氣欲絕",
        "方法": "伏龍肝末三錢，水調下。（《十全博救方》）"
      },
      {
        "名稱": "橫生逆產",
        "方法": "灶中心對鍋底土，細研。每服一錢，酒調，仍搽母臍中。（《救急方》）"
      },
      {
        "名稱": "胞衣不下",
        "方法": "灶下土一寸，醋調，納臍中，續服甘草湯三、四合。（《產寶》）"
      },
      {
        "名稱": "中諸蠱毒",
        "方法": "伏龍肝末一雞子大，水服取吐。（《千金方》）"
      },
      {
        "名稱": "六畜肉毒",
        "方法": "伏龍肝末一雞子大，水服取吐。（《千金方》）"
      },
      {
        "名稱": "陰冷發悶，冷氣入腹，腫滿殺人",
        "方法": "釜月下土，和雞子白敷之。（《千金方》）"
      },
      { "名稱": "男陰猝腫", "方法": "釜月下土，和雞子白敷之。（《千金方》）" },
      { "名稱": "諸腋狐臭", "方法": "伏龍肝末，頻敷之。（《千金方》）" },
      {
        "名稱": "聤耳出汁",
        "方法": "綿裹伏龍肝末塞之，日三易。（《聖濟錄》）"
      },
      { "名稱": "小兒臍瘡", "方法": "伏龍肝末敷之。（《聖惠方》）" },
      {
        "名稱": "小兒丹毒",
        "方法": "多年灶下黃土末，和屋漏水敷之，新汲水亦可，雞子白或油亦可，干即易。（《肘後方》）"
      },
      {
        "名稱": "小兒熱癤",
        "方法": "釜下土、生椒末等分。醋和塗之。（《千金方》）"
      },
      {
        "名稱": "臁瘡久爛",
        "方法": "灶內黃土（年久者，研細）、入黃柏、黃丹、赤石脂、輕粉（末）等分。清油調入，油絹中貼之。勿動，數日愈。縱癢，忍之良。（《濟急方》）"
      },
      {
        "名稱": "發背欲死",
        "方法": "伏龍肝末，酒調，厚敷之。干即易，平乃止。（《千金》）"
      },
      {
        "名稱": "一切癰腫",
        "方法": "伏龍肝，以蒜和作泥，貼之，干再易。或雞子黃和亦可。（《外臺秘要》）"
      },
      {
        "名稱": "杖瘡腫痛",
        "方法": "釜月下土為末，油和塗之，臥羊皮上，頻塗。（《千金方》）"
      },
      { "名稱": "灸瘡腫痛", "方法": "灶中黃土末，煮汁淋之。（《千金方》）" }
    ]
  },
  {
    "名字": "土墼",
    "別稱": ["煤赭"],
    "出自": "《綱目》",
    "釋名": ["時珍曰：此是燒石灰窯中流結土渣也，輕虛而色赭。"],
    "主治": [
      "婦人鱉瘕，及頭上諸瘡。凡人生痰核如指大紅腫者，為末，以菜子油調搽，其腫即消；或出膿，以膏藥貼之（時珍）。"
    ],
    "附方": [
      {
        "名稱": "白禿臘梨",
        "方法": "灰窯內燒過紅土墼四兩，百草霜一兩，雄黃一兩，膽礬六錢，榆皮三錢，輕粉一錢。為末，豬膽汁調，剃頭後搽之，百發百中，神方也。（《陸氏積德堂方》）"
      }
    ],
    "來源": {
      "本草綱目": {
        "部": "土",
        "卷": "七"
      }
    }
  },
  {
    "名字": "坩锅",
    "別稱": ["销金银锅"],
    "出自": "《綱目》",
    "釋名": [
      "吳人收瓷器屑，碓舂為末，篩澄取粉，呼為滓粉，用膠水和劑作鍋，以銷金銀者。"
    ],
    "主治": [
      "偏墜疝氣，研末，熱酒調服二錢。又主煉眉瘡、湯火瘡，研末，入輕粉少許敷之。鍋上黝，爛肉（時珍）。"
    ],
    "來源": {
      "本草綱目": {
        "部": "土",
        "卷": "七"
      }
    }
  },
  {
    "名字": "砂鍋",
    "出自": "《綱目》",
    "集解": ["時珍曰：沙土埏埴燒成者。"],
    "主治": ["消積塊黃腫，用年久者，研末，水飛過，作丸，每酒服五錢（時珍）。"],
    "來源": {
      "本草綱目": {
        "部": "土",
        "卷": "七"
      }
    }
  },
  {
    "名字": "白瓷器",
    "出自": "《唐本草》",
    "集解": [
      "恭曰：定州者良，余皆不如。時珍曰：此以白土為坯，坯燒成者，古人以代白堊用。今饒州者，亦良。"
    ],
    "氣味": ["平", "無毒"],
    "主治": [
      "婦人帶下白崩，止嘔吐，破血止血。水磨，塗瘡滅瘢（《唐本》）。",
      "研末，敷癰腫，可代針。又點目，去翳（時珍）。"
    ],
    "附方": [
      {
        "名稱": "鼻衄不止",
        "方法": "定州白瓷細末，吹少許，立止。（《經驗方》）"
      },
      {
        "名稱": "吐血不止",
        "方法": "上色白瓷器末二錢，皂莢子仁煎湯下，連服三服，即愈。（《聖濟錄》）"
      },
      {
        "名稱": "小便淋痛",
        "方法": "真定瓷器（煅研）二兩，生熟地黃末各一兩。每用二錢，木通煎湯服。（《傳信適用方》）"
      },
      {
        "名稱": "一切𪖲齁",
        "方法": "處州瓷器為末。發時用二錢，以手指點津液蘸藥，點舌下咽之，即效。（《普濟方》）"
      },
      {
        "名稱": "目生翳膜",
        "方法": "用細料白瓷鍾一個，大火煅過，研末，紙篩，加雄黃二分，為末。早晚各點少許，不可多用，牛角簪撥出翳膜為妙。若紅，用人退末點四角，即愈。（孫天仁《集效方》）"
      },
      {
        "名稱": "身面白丹",
        "方法": "白瓷瓦末，和豬脂塗之。（《梅師方》）"
      },
      {
        "名稱": "赤黑丹疥，或癢或燥，不急治，遍身即死。白瓷末，豬脂和塗之。（《聖濟錄》）"
      },
      {
        "名稱": "湯火傷灼",
        "方法": "《多能鄙事》：用青瓷碗片為末，水飛過，和桐油敷，數次瘥。"
      },
      {
        "名稱": "湯火傷灼",
        "方法": "《活幼口議》：用景德鎮瓷器打碎，埋灶內，炭火鋪上，一夜取出，去火毒，為末，入黃丹少許敷之，立愈。"
      }
    ],
    "來源": {
      "本草綱目": {
        "部": "土",
        "卷": "七"
      }
    }
  },
  {
    "名字": "烏古瓦",
    "出自": "《唐本草》",
    "氣味": ["甘", "寒", "無毒"],
    "主治": [
      "以水煮及漬汁飲，止消渴，取屋上年深者良（《唐本》）。",
      "煎湯服，解人心中大熱（甄權）。",
      "止小便，煎汁服（大明）。",
      "研末，塗湯火傷（藏器）。",
      "治折傷，接骨（時珍）。"
    ],
    "附方": [
      {
        "名稱": "暑月暍死",
        "方法": "屋上兩畔瓦，熱熨心頭，冷即易之。（《千金方》）"
      },
      {
        "名稱": "折傷筋骨",
        "方法": "秘傳神效散：治跌撲傷損，骨折骨碎，筋斷，痛不可忍。此藥極能理傷續斷，累用累驗。用路上牆腳下，往來人便溺處，久碎瓦片一塊，洗淨火煅，米醋淬五次，黃色為度，刀刮細末。每服三錢，好酒調下。在上食前，在下食後。不可以輕易而賤之，誠神方也。（邵以正真人經驗方）"
      },
      {
        "名稱": "湯火傷灼",
        "方法": "取多年屋上吻獸為末，油和塗之，立效。（《儒門事親方》）"
      },
      {
        "名稱": "灸牙痛法",
        "方法": "取土底年深，既古且潤，三角瓦一塊。令三姓童子，候星初出時，指第一星，下火於瓦上灸之。（《本草拾遺》）"
      },
      {
        "名稱": "唇吻生瘡",
        "方法": "新瓦為末，生油調塗。（《集玄方》）"
      },
      {
        "名稱": "瘢痕凸起",
        "方法": "熱瓦頻熨之。（《千金方》）"
      },
      {
        "名稱": "蜂蠆螫傷",
        "方法": "瓦摩其上，唾二七遍，置瓦於故處。（《千金》）"
      }
    ],
    "來源": {
      "本草綱目": {
        "部": "土",
        "卷": "七"
      }
    }
  },
  {
    "名字": "古磚",
    "出自": "《拾遺》",
    "主治": [
      "噦氣，水煮汁服之。久下白痢虛寒者，秋月小腹多冷者，並燒熱，布裹坐之，令熱氣入腹，良。又治婦人五色帶下，以面作煎餅七個，安於燒赤黃磚上，以黃栝蔞敷面上，安布兩重，令患者坐之，令藥氣入腹熏之，當有蟲出如蠶子，不過三、五度瘥（藏器）。"
    ],
    "附方": [
      {
        "名稱": "寒濕腳氣",
        "方法": "磚燒紅，以陳臭米泔水淬之，乘熱布包三塊，用膝夾住，綿被覆之，三、五次愈。（《扶壽方》）"
      },
      {
        "名稱": "赤眼腫痛",
        "方法": "新磚浸糞池中，年久取放陰處，生花刷下，入腦子和點之。（《普濟方》）"
      },
      {
        "名稱": "臀生濕瘡",
        "方法": "日以新磚坐之，能去濕氣。（《集玄方》）"
      }
    ],
    "來源": {
      "本草綱目": {
        "部": "土",
        "卷": "七"
      }
    }
  },
  {
    "名字": "煙膠",
    "出自": "《綱目》",
    "集解": ["時珍曰：此乃熏消牛皮灶上，及燒瓦窯上黑土也。"],
    "主治": [
      "頭瘡白禿，疥瘡風癬，癢痛流水，取牛皮灶岸為末，麻油調塗。或和輕粉少許（時珍）。"
    ],
    "附方": [
      {
        "名稱": "牛皮血癬",
        "方法": "煙膠三錢，寒水石三錢，白礬二錢，花椒一錢半。為末，臘豬脂調搽。（《積德堂方》）"
      },
      {
        "名稱": "消渴引飲",
        "方法": "瓦窯突上黑煤，干似鐵屎者，半斤。為末，入生薑四兩，同搗，絹袋盛，水五升浸汁，每飲五合。（《聖濟錄》）"
      },
      {
        "名稱": "胞衣不下",
        "方法": "灶突後黑土三指撮，五更酒下。（陳藏器）"
      }
    ],
    "來源": {
      "本草綱目": {
        "部": "土",
        "卷": "七"
      }
    }
  },
  {
    "名字": "墨",
    "別稱": [
      "烏金（《綱目》）",
      "陳玄（《綱目》）",
      "玄香（《綱目》）",
      "烏玉"
    ],
    "出自": "宋《開寶》",
    "釋名": [
      "時珍曰：古者以黑土為墨，故字從黑土。",
      "許慎《說文》云：墨，煙煤所成，土之類也，故從黑土。",
      "劉熙《釋名》云：墨者，晦也。"
    ],
    "集解": [
      "宗奭曰：墨，松之煙也。世有以粟草灰偽為者，不可用；須松煙墨方可入藥，唯遠煙細者為佳，粗者不可用。今高麗國所餽墨於中國，不知何物合，不宜入藥。鄜延有石油，其煙甚濃，其煤可為墨，黑光如漆，不可入藥。",
      "時珍曰：上墨，以松煙用梣皮汁解膠和造，或加香藥等物。今人多以窯突中墨煙，再三以麻油入內，用火燒過造墨，謂之墨煙；墨光雖黑，而非松煙矣，用者詳之。石墨見石炭下。烏賊魚腹中有墨，馬之寶墨，各見本條。"
    ],
    "來源": {
      "本草綱目": {
        "部": "土",
        "卷": "七"
      }
    },
    "氣味": ["辛", "溫", "無毒"],
    "主治": [
      "止血，生肌膚，合金瘡，治產後血運，崩中猝下血，醋磨服之。又止血痢，及小兒客忤，搗篩溫水服之。又眯目物芒入目，點摩瞳子上（《開寶》）。",
      "利小便，通月經，治癰腫（時珍）。"
    ],
    "發明": ["震亨曰：墨屬金而有火，入藥甚健，性又能止血。"],
    "附方": [
      {
        "名稱": "吐血不止",
        "方法": "金墨磨汁，同萊菔汁飲，或生地黃汁亦可。（《集簡方》）"
      },
      {
        "名稱": "衄血不止，眩冒欲死",
        "方法": "濃墨汁滴入鼻中。（《梅師方》）"
      },
      {
        "名稱": "熱病衄血出數升者",
        "方法": "取好墨為末，雞子白丸梧子大。用生地黃汁下一、二十丸，少頃再服，仍以蔥汁磨墨，滴入鼻內，即止。（《外臺秘要》）"
      },
      {
        "名稱": "大小便血",
        "方法": "好墨細末二錢，阿膠化湯調服。熱多者尤相宜。（寇氏《本草衍義》）"
      },
      {
        "名稱": "猝淋不通",
        "方法": "好墨（燒）一兩，為末，每服一字，溫水服之。（《普濟方》）"
      },
      {
        "名稱": "赤白下痢",
        "方法": "薑墨丸：用乾薑、好墨各五兩。為末，醋漿和丸梧子大。每服三、四十丸，米飲下，日夜六、七服，愈。（《肘後方》）"
      },
      {
        "名稱": "崩中漏下，青黃赤白，使人無子",
        "方法": "好墨一錢，水服，日二服。（《肘後方》）"
      },
      {
        "名稱": "墮胎血溢不止",
        "方法": "墨三兩（火燒醋淬三次，出火毒），沒藥一兩。為末。每服二錢，醋湯下。（《普濟方》）"
      },
      {
        "名稱": "婦人難產",
        "方法": "墨一寸，末之，水服立產。（《肘後方》）"
      },
      {
        "名稱": "胎死腹中",
        "方法": "新汲水磨金墨，服之。（《普濟方》）"
      },
      {
        "名稱": "胞衣不出，痛引腰脊",
        "方法": "好墨，溫酒服二錢。（《肘後方》）"
      },
      {
        "名稱": "癰腫發背",
        "方法": "醋磨濃墨塗四圍，中以豬膽汁塗之，干又上，一夜即消。（趙氏方）"
      },
      {
        "名稱": "客忤中惡，多於道間、門外得之，令人心腹絞痛，脹滿，氣衝心胸，不即治殺人",
        "方法": "搗墨，水和服二錢。（《肘後方》）"
      },
      {
        "名稱": "飛絲入目",
        "方法": "磨濃墨點之，即出。（《千金方》）"
      },
      {
        "名稱": "塵物入目",
        "方法": "磨濃墨點之，即出。（《千金方》）"
      },
      {
        "名稱": "產後血運",
        "方法": "以丈夫小便研濃墨一升服。（《子母秘錄》）"
      }
    ]
  },
  {
    "名字": "釜臍墨",
    "別稱": [
      "釜月中墨（《四聲》）",
      "鐺墨（《開寶》）",
      "釜煤（《綱目》）",
      "釜炲（《綱目》） ",
      "鍋底墨"
    ],
    "出自": "《四聲》",
    "釋名": ["時珍曰：大者曰釜、曰鍋，小者曰鐺。"],
    "來源": {
      "本草綱目": {
        "部": "土",
        "卷": "七"
      }
    },
    "氣味": ["辛", "溫", "無毒"],
    "主治": [
      "中惡蠱毒，吐血血運，以酒或水溫服二錢。亦塗金瘡，止血生肌（《開寶》）。",
      "消食積，舌腫喉痹口瘡，陽毒發狂（時珍）。"
    ],
    "發明": [
      "頌曰：古方治傷寒黑奴丸，用釜底墨、灶突墨、梁上塵三物同合諸藥，為其功用相近耳。"
    ],
    "附方": [
      {
        "名稱": "猝心氣痛",
        "方法": "鐺墨二錢，熱小便調下。（《千金方》）"
      },
      {
        "名稱": "中惡心痛",
        "方法": "鐺墨五錢，鹽一錢。研勻，熱水一盞調下。（《千金方》）"
      },
      {
        "名稱": "轉筋入腹",
        "方法": "釜底墨末，和酒服一錢。（《肘後方》）"
      },
      {
        "名稱": "霍亂吐下",
        "方法": "鍋底墨煤半錢，灶額上墨半錢，百沸湯一盞，急攪數千下，以碗覆之，通口服，一、二口立止。（《經驗方》）"
      },
      {
        "名稱": "吐血咯血",
        "方法": "鍋底墨炒過，研細，井華水服二錢，連進三服。（《濟急方》）"
      },
      {
        "名稱": "婦人逆產",
        "方法": "以手中指取釜下墨，交畫兒足下，即順。（《千金方》）"
      },
      {
        "名稱": "產血不下",
        "方法": "鍋底墨煙，熱酒服二錢。（《生生編》）"
      },
      {
        "名稱": "舌猝腫大，如豬脬狀，滿口，不治殺人",
        "方法": "釜墨和酒塗之。（《千金方》）"
      },
      {
        "名稱": "鼻氣壅塞",
        "方法": "水服釜墨一錢。（《千金方》）"
      },
      {
        "名稱": "鼻中息肉",
        "方法": "水服釜墨一錢。，三、五日愈。（《普濟方》）"
      },
      {
        "名稱": "聤耳膿血",
        "方法": "月下灰吹滿耳，深入無苦，即自出。（《肘後方》）"
      },
      {
        "名稱": "小兒口瘡",
        "方法": "釜底墨，時時搽之。（《普濟方》）"
      },
      {
        "名稱": "手搔瘡腫作膿",
        "方法": "用鍋脐墨研細，清油調搽。（《簡便方》）"
      }
    ]
  },
  {
    "名字": "百草霜",
    "別稱": ["灶突墨（《綱目》）", "灶額墨"],
    "出自": "《綱目》",
    "釋名": ["時珍曰：此乃灶額及煙爐中墨煙也。其質輕細，故謂之霜。"],
    "氣味": ["辛", "溫", "無毒"],
    "主治": [
      "消化積滯，入下食藥中用（蘇頌）。",
      "止上下諸血，婦人崩中帶下、胎前產後諸病，傷寒陽毒發狂，黃疸，瘧痢，噎膈，咽喉口舌一切諸瘡（時珍）。"
    ],
    "發明": [
      "時珍曰：百草霜、釜底墨、梁上倒掛塵，皆是煙氣結成，但其體質有輕虛結實之異。重者歸中下二焦，輕者入心肺之分。古方治陽毒發狂，黑奴丸，三者並用，而內有麻黃、大黃，亦是攻解三焦結熱，兼取火化從治之義。其消積滯，亦是取其從化，故疸、膈、瘧、痢諸病多用之。其治失血胎產諸病，雖是血見黑則止，亦不離從化之理。"
    ],
    "附方": [
      {
        "名稱": "衄血不止",
        "方法": "百草霜末吹之，立止也。"
      },
      {
        "名稱": "衄血吐血",
        "方法": "《劉長春經驗方》：治吐血，及傷酒食醉飽，低頭掬損肺臟，吐血汗血，口鼻妄行，但聲未失者。用鄉外人家百草霜末，糯米湯服二錢。一方：百草霜五錢，槐花末二兩。每服二錢，茅根湯下。"
      },
      {
        "名稱": "齒縫出血",
        "方法": "百草霜末掺之，立止（《集簡方》）。"
      },
      {
        "名稱": "婦人崩中",
        "方法": "百草霜二錢，狗膽汁拌勻，分作二服，當歸酒下。（《經驗方》）"
      },
      {
        "名稱": "胎動下血，或胎已死",
        "方法": "百草霜二錢，棕灰一錢，伏龍肝五錢。為末。每服一、二錢，白湯入酒及童尿調下。（筆峰《雜興方》）"
      },
      {
        "名稱": "胎前產後，逆生橫生，瘦胎，產前產後虛損，月候不調，崩中",
        "方法": "百草霜、白芷等分。為末。每服二錢，童子小便、醋各少許調勻，熱湯化服，不過二服。（《杜壬方》）"
      },
      {
        "名稱": "婦人白帶",
        "方法": "百草霜一兩，香金墨半兩。研末。每服三錢，豬肝一葉，批開入藥在內，紙裹煨熟，細嚼，溫酒送之。（《永類方》）"
      },
      {
        "名稱": "臟毒下血",
        "方法": "百草霜五錢，以米湯調，露一夜，次早空心服。（邵真人《經驗方》）"
      },
      {
        "名稱": "暴作瀉痢",
        "方法": "百草霜末，米飲調下二錢。（《續十全方》）"
      },
      {
        "名稱": "一切痢下",
        "方法": "初起一服如神，名鐵刷丸。百草霜三錢，金墨一錢，半夏七分，巴豆（煮）十四粒。研勻，黃蠟三錢，同香油化開，和成劑。量大小，每服三、五丸，或四、五十丸，薑湯下。（《灊江方》）"
      },
      {
        "名稱": "小兒積痢",
        "方法": "駐車丸：用百草霜二錢，巴豆（煨去油）一錢。研勻，以飛羅麵糊和丸綠豆大。每服三、五丸，赤痢，甘草湯下；白痢，米飲下；紅白，薑湯下。（《全幼心鑑》）"
      },
      {
        "名稱": "挾熱下痢膿血",
        "方法": "灶突中墨、黃連各一兩。為末。每酒下二錢，日二服。（《聖惠方》）"
      },
      {
        "名稱": "寒熱瘧疾",
        "方法": "黃丹、百草霜等分，為末。發日，空心米飲服三錢，不過二服愈。或糊丸，或蒜丸，皆效。"
      },
      {
        "名稱": "魘寐猝死",
        "方法": "鍋底墨，水灌二錢，並吹鼻。（《醫說》）"
      },
      {
        "名稱": "尸厥不醒，脈動如故",
        "方法": "灶突墨彈丸，漿水和飲，仍針百會、足大趾、中趾甲側。（《千金方》）"
      },
      {
        "名稱": "咽中結塊，不通水食，危困欲死",
        "方法": "百草霜，蜜和丸芡子大。每新汲水化一丸灌下。甚者不過二丸，名百靈丸。（《普濟方》）"
      },
      {
        "名稱": "鼻瘡膿臭",
        "方法": "百草霜末，冷水服二錢。（《三因方》）"
      },
      {
        "名稱": "白禿頭瘡",
        "方法": "百草霜和豬脂塗之。（《簡便方》）"
      },
      {
        "名稱": "頭瘡諸瘡",
        "方法": "以醋湯洗淨，百草霜入膩粉少許，生油調塗，立愈。（《證類本草》）"
      },
      {
        "名稱": "瘭疽出汁，著手足肩背，累累如米",
        "方法": "用灶突墨、灶屋塵、釜下土研勻。水一斗，煮三沸，取汁洗，日三、四度。（《外臺秘要》）"
      }
    ]
  },
  {
    "名字": "梁上塵",
    "別稱": ["倒掛塵", "烏龍尾（《綱目》）", "煙珠"],
    "出自": "《唐本草》",
    "修治": [
      "斆曰：凡梁上塵，須去煙火大遠，高堂殿上者，拂下，篩淨末用。",
      "時珍曰：凡用倒掛塵，燒令煙盡，篩取末入藥，雷氏所說，似是梁上灰塵，今人不見用。"
    ],
    "氣味": ["辛", "苦", "微寒", "無毒"],
    "氣味補充": ["（大明）說：平。"],
    "主治": [
      "腹痛，噎膈，中惡，鼻衄，小兒軟瘡（《唐本》）。",
      "食積，止金瘡血出，齒齦出血（時珍）。"
    ],
    "附方": [
      {
        "名稱": "翻胃吐食",
        "方法": "梁上塵，黑驢尿調服之。（《集簡方》）"
      },
      {
        "名稱": "霍亂吐利",
        "方法": "屋下倒掛塵，滾湯泡，澄清服，即止。（《衛生易簡方》）"
      },
      {
        "名稱": "小便不通",
        "方法": "梁上塵二指撮，水服之。（《外臺秘要》）"
      },
      {
        "名稱": "大腸脫肛",
        "方法": "烏龍尾即梁上塵，同鼠屎燒煙於桶內，坐上熏之。數次即不脫也。（《濟急》）"
      },
      {
        "名稱": "喉痹乳蛾",
        "方法": "烏龍尾、枯礬、豬牙皂莢（以鹽炒黃）等分。為末。或吹或點皆妙。（《孫氏集效方》）"
      },
      {
        "名稱": "牙疼㗜鼻",
        "方法": "壁上掃土，用鹽炒過，為末。隨左右㗜鼻。（《普濟方》）"
      },
      {
        "名稱": "鼻中息肉",
        "方法": "梁塵吹之。（《普濟方》）"
      },
      {
        "名稱": "夜臥魘死",
        "方法": "勿用火照，急取梁塵納鼻中，即活。（《瑣碎錄》）"
      },
      {
        "名稱": "猝自縊死",
        "方法": "梁上塵如豆大，各納一筒中，四人同時極力吹兩耳及鼻中，即活。（《外臺秘要》）"
      },
      {
        "名稱": "經血不止",
        "方法": "烏龍尾（炒煙盡）、荊芥穗各半兩。為末。每服二錢，茶下。（《聖濟錄》）"
      },
      {
        "名稱": "婦人胎動",
        "方法": "日月未足欲產。梁上塵、灶突墨等分，酒服方寸匕。（《千金方》）"
      },
      {
        "名稱": "橫生逆產",
        "方法": "梁上塵，酒服方寸匕。（《子母秘錄》）"
      },
      {
        "名稱": "婦人妒乳",
        "方法": "醋和梁上塵塗之。（《千金方》）"
      },
      {
        "名稱": "石癰不膿",
        "方法": "梁上塵灰、葵根莖灰等分。用醋和敷之。（《千金翼》）"
      },
      {
        "名稱": "發背腫痛",
        "方法": "廚內倒吊塵，為末。以生蔥極嫩心同搗膏敷之，留頂，一日一換，干則以水潤之。（《瀕湖集簡方》）"
      },
      {
        "名稱": "無名惡瘡",
        "方法": "梁上倒掛塵二條，韭地蚯蚓泥少許。生蜜和捻作餅如錢大，陰乾，用蜜水調，頻敷之。（楊起《簡便方》）"
      },
      {
        "名稱": "小兒頭瘡，浸淫成片",
        "方法": "梁上塵和油瓶下滓，以皂莢湯洗後塗之。（《子母秘錄》）"
      },
      {
        "名稱": "小兒赤丹",
        "方法": "屋塵和臘豬脂敷之。（《千金方》）"
      },
      {
        "名稱": "老嗽不止",
        "方法": "故茅屋上塵，年久著煙火者，和石黃、款冬花、婦人月經衣帶為末，水和塗茅上待乾，入竹筒中燒煙吸咽，無不瘥也。（陳藏器《本草》）"
      }
    ]
  },
  {
    "名字": "門臼塵",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["止金瘡出血。又諸般毒瘡，切蒜蘸擦，至出汗即消（時珍）。"]
  },
  {
    "名字": "寡婦床頭塵土",
    "出自": "《拾遺》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["耳上月割瘡，和油塗之（藏器）。"]
  },
  {
    "名字": "瓷甌中白灰",
    "出自": "《拾遺》",
    "集解": [
      "藏器曰：瓷器物初燒時，相隔皆以灰為泥，然後燒之。但看瓷里有灰，即收之備用。"
    ],
    "來源": {
      "本草綱目": {
        "部": "土",
        "卷": "七"
      }
    },
    "主治": ["遊腫，醋磨敷之（藏器）。"]
  },
  {
    "名字": "香爐灰",
    "出自": "《綱目》",
    "來源": {
      "本草綱目": {
        "部": "土",
        "卷": "七"
      }
    },
    "主治": ["跌撲金刃傷損，罨之，止血生肌。香爐岸，主疥瘡（時珍）。"]
  },
  {
    "名字": "鍛灶灰",
    "出自": "《別錄》下品",
    "集解": ["弘景曰：此鍛鐵灶中灰爾，兼得鐵力故也。"],
    "來源": {
      "本草綱目": {
        "部": "土",
        "卷": "七"
      }
    },
    "主治": [
      "癥瘕堅積，去邪惡氣（《別錄》）。",
      "恭曰：療暴症有效，古方二車丸中用之。"
    ],
    "附方": [
      {
        "名稱": "產後陰脫",
        "方法": "鐵爐中紫塵、羊脂，二味和勻，布裹炙熱，熨推納上。（《徐氏胎產方》）"
      }
    ]
  },
  {
    "名字": "冬灰",
    "別稱": ["藜灰"],
    "出自": "《本經》下品",
    "釋名": [
      "宗奭曰：諸灰一爇面成，其體輕力劣；唯冬灰則經三、四月方撤爐，其灰既曉夕燒灼，其力全燥烈，而體益重故也。"
    ],
    "集解": [
      "《別錄》曰：冬灰，生方谷川澤。",
      "弘景曰：此即今浣衣黃灰爾，燒諸蒿藜積聚煉作之，性亦烈，荻灰尤烈。",
      "恭曰：冬灰本是藜灰，余草不真。又有青蒿灰、柃灰（一作苓字），乃燒木葉作。併入染家用，亦蝕惡肉。",
      "時珍曰：冬灰，乃冬月灶中所燒薪柴之灰也。專指作蒿藜之灰，亦未必然。原本一名藜灰，生方谷川澤，殊為不通。此灰既不當言川澤，又豈獨方谷乃有耶？今人以灰淋汁，取鹼浣衣，發麵令皙，治瘡蝕惡肉，浸藍靛染青色。"
    ],
    "氣味": ["辛", "微温", "有毒"],
    "主治": [
      "去黑子、疣、息肉、疽，蝕疥瘙（《本經》）。",
      "煮豆食，大下水腫（蘇恭）。",
      "醋和熱灰，熨心腹冷氣痛，及血氣絞痛，冷即易（藏器）。",
      "又治溺死、凍死，蝕諸癰疽惡肉（時珍）。"
    ],
    "發明": [
      "時珍曰：古方治人溺水死，用灶中灰一石埋之，從頭至足，唯露七孔，良久即蘇。凡蠅溺水死，試以灰埋之，少頃即便活，甚驗。蓋灰性暖而能拔水也。"
    ],
    "附方": [
      {
        "名稱": "人溺水死",
        "方法": "灶中灰一石埋之，從頭至足，唯露七孔，良久即蘇。"
      },
      {
        "名稱": "墮水凍死，只有微氣者",
        "方法": "勿以火炙，用布袋盛熱灰，放在心頭，冷即換，待眼開，以溫酒與之。（《普濟方》"
      },
      {
        "名稱": "陰冷疼悶，冷氣入腹，腫滿殺人",
        "方法": "醋和熱灰，頻熨之。（《千金方》）"
      },
      {
        "名稱": "湯火傷灼",
        "方法": "餅爐中灰，麻油調敷。不得著水。仍避風。（寇氏《衍義》）"
      },
      {
        "名稱": "犬咬傷人",
        "方法": "苦酒和灰敷之，或熱湯和之。（《千金方》）"
      }
    ],
    "來源": {
      "本草綱目": {
        "部": "土",
        "卷": "七"
      }
    }
  },
  {
    "名字": "石鹼",
    "別稱": ["灰鹼", "花鹼"],
    "出自": "《補遺》",
    "釋名": ["時珍曰：狀如石類鹼，故亦得鹼名。"],
    "集解": [
      "時珍曰：石鹼，出山東濟寧諸處。彼人採蒿蓼之屬，開窖浸水，漉起，曬乾燒灰，以原水淋汁，每百引入粉面二、三斤，久則凝澱如石，連汁貨之四方，浣衣發麵，甚獲利也。他處以灶灰淋濃汁，亦去垢發麵。"
    ],
    "來源": {
      "本草綱目": {
        "部": "土",
        "卷": "七"
      }
    },
    "氣味": ["辛", "苦", "溫", "微毒"],
    "主治": [
      "去濕熱，止心痛，消痰，磨積塊，去食滯，洗滌垢膩，量虛實用，過服損人（震亨）。",
      "殺齒蟲，去目翳，治噎膈反胃，同石灰爛肌肉，潰癰疽瘰癧，去瘀血，點痣黶疣贅痔核，神效（時珍）。"
    ],
    "附方": [
      {
        "名稱": "多年反胃",
        "方法": "紫背鉛二兩，石亭脂二兩，鹽滷汁五兩，燒鉛以滷汁淬盡，與亭脂同炒，或焰起，銚子蓋上焰即止，研勻，蒸餅和丸梧子大。每服二十丸，煎石蓮、乾柿湯下。（《聖濟錄》）"
      },
      {
        "名稱": "消積破氣",
        "方法": "石鹼三錢，山楂三兩，阿魏五錢，半夏（皂莢水制過）一兩，為末，以阿魏化醋煮糊丸服。（《摘玄方》）"
      },
      {
        "名稱": "一切目疾",
        "方法": "石鹼揀去黑碎者，厚紙七層，包掛風處，四十九日取，研極細，日日點之。（《普濟方》）"
      },
      {
        "名稱": "拳毛倒睫",
        "方法": "用刀微划動，以藥泥眼胞上，睫自起也。石鹼一錢，石灰一錢。醋調塗之。（《摘玄方》）"
      },
      {
        "名稱": "蟲牙疼痛",
        "方法": "花鹼填孔內，立止。（《儒門事親》）"
      },
      {
        "名稱": "痣黶疣贅",
        "方法": "花鹼、礦灰（以小麥稈灰汁煎二味令乾）等分，為末。以針刺破，水調點之，三日三上，即去，須新合乃效。（《聖濟錄》）"
      }
    ]
  }
]
