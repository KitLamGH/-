[
  {
    "名字": "雨水",
    "出自": "《拾遺》",
    "釋名": ["時珍曰：地氣升為雲，天氣降為雨，故人之汗，以天地之雨名之。"],
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "氣味": ["咸", "平", "無毒"],
    "類別": [
      {
        "名字": "立春雨水",
        "主治": [
          "夫妻各飲一杯，還房，當獲時有子，神效。（藏器）",
          "宜煎發散及補中益氣藥。（時珍）"
        ],
        "發明": [
          "時珍曰：虞摶《醫學正傳》云：立春節雨水，其性始是春升生髮之氣，故可以煮中氣不足、清氣不升之藥。古方婦人無子，是日夫妻各飲一杯，還房有孕，亦取其資始發育萬物之義也"
        ]
      },
      {
        "名字": "梅雨水",
        "主治": "洗瘡疥，滅瘢痕，入醬易熟。（藏器）",
        "發明": [
          "藏器曰：江淮以南，地氣卑濕，五月上旬連下旬尤甚。《月令》土潤溽暑，是五月中氣。過此節以後，皆須曝書畫。梅雨沾衣，便腐黑。浣垢如灰汁，有異他水。但以梅葉湯洗之乃脫，餘並不脫。",
          "時珍曰：梅雨或作霉雨，言其沾衣及物，皆生黑霉也。芒種後逢壬為入梅，小暑後逢壬為出梅。又以三月為迎梅雨，五月為送梅雨。此皆濕熱之氣，鬱遏熏蒸，釀為霏雨。人受其氣則生病，物受其氣則生霉，故此水不可造酒醋。其土潤溽暑，乃六月中氣，陳氏之說誤矣。"
        ]
      },
      {
        "名字": "液雨水",
        "主治": "殺百蟲，宜煎殺蟲消積之藥（時珍）。",
        "發明": [
          "時珍曰：立冬後十日為入液，至小雪為出液，得雨謂之液雨，亦曰藥雨。百蟲飲此皆伏蛰，至來春雷鳴起蛰乃出也。"
        ]
      }
    ]
  },
  {
    "名字": "潦水",
    "出自": "《纲目》",
    "釋名": ["時珍曰：降注雨水謂之潦，又淫雨為潦。韓退之詩云，潢潦無根源，朝灌夕已除，是矣。"],
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "氣味": ["甘", "平", "無毒"],
    "主治": "煎調脾胃、去濕熱之藥（時珍）。",
    "發明": [
      "成無己曰：仲景治傷寒瘀熱在里，身發黃，麻黃連轺赤小豆湯，煎用潦水者，取其味薄則不助濕氣。"
    ]
  },
  {
    "名字": "露水",
    "出自": "《拾遗》",
    "釋名": ["時珍曰：露者，陰氣之液也，夜氣著物而潤澤於道旁也。"],
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "氣味": ["甘", "平", "無毒"],
    "主治": [
      "秋露繁時，以盤收取，煎如飴，令人延年不飢（藏器）。",
      "禀肅殺之氣，宜煎潤肺殺祟之藥，及調疥癬蟲癩諸散（虞摶）。",
      "百草頭上秋露，未時收取，愈百疾，止消渴，令人身輕不飢，肥肉悅澤（藏器）。",
      "八月朔日收取，摩墨點太陽穴止頭痛；點膏肓穴治勞瘵，謂之天灸（時珍）。",
      "百花上露：令人好顏色（藏器）。",
      "柏葉上露，菖蒲上露：並能明目，旦旦洗之（時珍）。",
      "韭葉上露：去白癜風，旦旦塗之（時珍）。",
      "凌霄花上露：入目損目（時珍）。"
    ],
    "發明": [
      "藏器曰：薛用弱《續齊諧記》云：司農鄧紹，八月朝入華山，見一童子，以五采囊盛取柏葉下露珠滿囊。紹問之，答云：赤松先生取以明目也。今人八月朝作露華囊，象此也。",
      "又郭憲《洞冥記》云：漢武帝時，有吉雲國，出吉雲草，食之不死。日照之，露皆五色。東方朔得玄、青、黃三露，各盛五合，以獻於帝。賜群臣服之，病皆愈。朔曰：日初出處，露皆如飴。今人煎露如飴，久服不飢。《呂氏春秋》云，水之美者，有三危之露，為水即重於水也。",
      "時珍曰：秋露造酒最清冽。姑射神人吸風飲露。漢武帝作金盤承露，和玉屑服食。楊貴妃每晨吸花上露，以止渴解酲。番國有薔薇露，甚芬香，云是花上露水，未知是否？",
      "藏器曰：凡秋露春雨著草，人素有瘡及破傷者觸犯之，瘡頓不癢痛，乃中風及毒水，身必反張似角弓之狀。急以鹽豉和麵作碗子，於瘡上灸一百壯，出惡水數升，乃知痛癢而瘥也。"
    ]
  },

  {
    "名字": "甘露",
    "出自": "《拾遺》",
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "別稱": [
      "膏露（《綱目》）",
      "瑞露（《綱目》）",
      "天酒（《綱目》）",
      "神漿"
    ],
    "釋名": ["時珍曰：按《瑞應圖》云：甘露，美露也。神靈之精，仁瑞之澤，其凝如脂，其甘如飴，故有甘、膏、酒、漿之名。《晉中興書》云：王者敬養耆老，則降於松柏；尊賢容眾，則降於竹葦。《列星圖》云：天乳一星明潤，則甘露降。以上諸說，皆瑞氣所感者也。《呂氏春秋》云：水之美者，三危之露。和之美者，揭雩之露，其色紫。《拾遺記》云：昆侖之山有甘露，望之如丹，著草木則皎瑩如雪。《山海經》云：諸沃之野，搖山之民，甘露是飲不壽者八百歲。《一統志》云：雅州蒙山常有甘露。以上諸說，皆方域常產者也。杜鎬言：甘露，非瑞也，乃草木將枯，精華頓發於外，謂之雀餳，於理甚通。"],
    "氣味": ["甘", "大寒", "無毒"],
    "主治": "食之潤五臟，長年，不饑，神仙（藏器）。"
  },

  {
    "名字": "甘露蜜",
    "出自": "《拾遺》",
    "集解": [
      "藏器曰：生巴西絕域中，狀如餳也。",
      "時珍曰：按《方國志》云：大食國秋時收露，朝陽曝之，即成糖霜，蓋此物也。又《一統志》云：撒馬兒罕地在西番，有小草叢生，葉細如藍，秋露凝其上，味如蜜，可熬為餳，夷人呼為達即古賓，蓋甘露也。此與刺蜜相近，又見果部。"
    ],
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "氣味": ["甘", "平", "無毒"],
    "主治": "胸膈諸熱，明目止渴（藏器）。"
  },
  {
    "名字": "明水",
    "出自": "《拾遺》",
    "別稱": ["方諸水"],
    "釋名": [
      "藏器曰：方諸，大蚌也。熟摩令熱，向月取之，得水二三合，亦如朝露。陽燧向日，方諸向月，皆能致水火也。《周禮》明諸承水於月，陳饌為玄酒是也。",
      "時珍曰：明水者，取其清明純潔，敬之至也。《周禮》：司烜氏，以夫燧取明火於日，鑑取明水於月，以恭祭祀。魏伯陽《參同契》云：陽燧以取火，非日不生光；方諸非星月，安能得水漿。《淮南子》云：方諸見月，則津而為水。注者或以方諸為石，或以為大蚌，或以為五石煉成，皆非也。按《考工記》云，銅錫相半，謂之鑑燧之劑，是火為燧、水為鑑也。高堂隆云：陽燧一名陽符，取火於日。陰燧一名陰符，取水於月。並以銅作之，謂之水火之鏡。此說是矣。干寶《搜神記》云：金錫之性，一也。五月丙午日午時鑄，為陽燧；十一月壬子日子時鑄，為陰燧。"
    ],
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "氣味": ["甘", "寒", "無毒"],
    "主治": "明目定心，去小兒煩熱，止渴（藏器）。"
  },
  {
    "名字": "冬霜",
    "出自": "《拾遺》",
    "釋名": [
      "時珍曰：陰盛則露凝為霜，霜能殺物而露能滋物，性隨時異也。乾象占云：天氣下降而為露，清風薄之而成霜。霜所以殺萬物，消祲沴。當降而不降，當殺物而不殺物，皆政弛而慢也。不當降而降，不當殺物而殺物，皆政急而殘也。許慎《說文》云：早霜，曰𩅀；白霜，曰皚。又有玄霜。承曰：凡取霜，以雞羽掃之，瓶中密封陰處，久亦不壞。"
    ],
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "氣味": ["甘", "寒", "無毒"],
    "主治": [
      "食之解酒熱，傷寒鼻塞，酒後諸熱面赤者（藏器）。",
      "和蚌粉，敷暑月痱瘡，及腋下赤腫，立瘥（陳承）。"
    ],
    "附方": [
      {
        "名稱": "寒熱瘧疾",
        "方法": "秋後霜一錢半，熱酒服之（《集玄方》）。"
      }
    ]
  },

  {
    "名字": "腊雪",
    "出自": "宋《嘉祐》",
    "釋名": [
      "時珍曰：按劉熙《釋名》云：雪，洗也。洗除瘴癘蟲蝗也。凡花五出，雪花六出，陰之成數也。冬至後第三戊為臘。臘前三雪，大宜菜麥，又殺蟲蝗。臘雪密封陰處，數十年亦不壞；用水浸五穀種，則耐旱不生蟲；灑几席間，則蠅自去；淹藏一切果食，不蛀蠹，豈非除蟲蝗之驗乎。藏器曰：春雪有蟲，水亦易敗，所以不收。"
    ],
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "氣味": ["甘", "冷", "無毒"],
    "主治": [
      "解一切毒，治天行時氣溫疫，小兒熱痫狂啼，大人丹石發動，酒後暴熱，黃膽，仍小溫服之（藏器）。",
      "洗目，退赤（張從正）。",
      "煎茶煮粥，解熱止渴（吳瑞）。",
      "宜煎傷寒火之藥，抹痱亦良（時珍）。"
    ],
    "發明": ["宗奭曰：臘雪水，大寒之水也，故治以上諸病。"]
  },
  {
    "名字": "雹",
    "出自": "《拾遺》",
    "釋名": [
      "時珍曰：程子云：雹者陰陽相搏之氣，蓋沴氣也。或云：雹者，炮也，中物如炮也。曾子云：陽之專氣為雹，陰之專氣為霰。陸農師云：陰包陽為雹，陽包陰為霰。雪六出而成花，雹三出而成實。陰陽之辨也。《五雷經》云：雹乃陰陽不順之氣結成。亦有懶龍鱗甲之內，寒凍生冰，為雷所發，飛走墮落，大者如斗升，小者如彈丸。又蜥蜴含水，亦能作雹，未審果否？"
    ],
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "氣味": ["咸", "冷", "有毒"],
    "氣味補充": [
      "時珍曰：按《五雷經》云：人食雹，患疫疾大風顛邪之證。",
      "藏器曰：醬味不正者，當時取一、二升納入甕中，即還本味也。"
    ]
  },

  {
    "名字": "夏冰",
    "出自": "《拾遺》",
    "別稱": ["凌（去聲）"],
    "釋名": [
      "時珍曰：冰者，太陰之精，水極似土，變柔為剛，所謂物極反兼化也。故字從水，從仌。《周禮》：凌人掌冰，以供祭祀賓客。《左傳》：古者日在北陸而藏冰，西陸朝覿而出之。其藏之也，深山穹谷，涸陰冱寒；其用之也，錄位賓客喪祭。",
      "郎顗曰：藏冰以時，則雷出不震；棄冰不用，則雷不發而震。今人冬月藏冰於窖，登之以鹽，是也。《淮南萬畢術》，有凝水石作冰法，非真也。"
    ],
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "氣味": ["甘", "冷", "無毒"],
    "主治": [
      "去熱煩，熨人乳石發熱腫（藏器）。",
      "解煩渴，消暑毒（吳瑞）。",
      "傷寒陽毒，熱盛昏迷者，以冰一塊置於膻中良，亦解燒酒毒（時珍）。"
    ],
    "發明": [
      "藏器曰：夏暑盛熱食冰，應與氣候相反，便非宜人，誠恐入腹冷熱相激，卻致諸疾也。《食譜》云：凡夏用水，只可隱映飲食，令氣涼爾，不可食之。雖當時暫快，久皆成疾也。",
      "時珍曰：宋徽宗食冰太過，病脾疾。國醫不效，召楊介診之。介用大理中丸。土曰：服之屢矣。",
      "介曰：疾因食冰，臣因以冰煎此藥，是治受病之原也。服之果愈。若此，可謂舌機之士矣。"
    ],
    "附方": [
      {
        "名稱": "滅瘢痕",
        "方法": "以凍凌頻熨之，良（《千金方》）。"
      }
    ]
  },
  {
    "名字": "神水",
    "出自": "《綱目》",
    "集解": ["時珍曰：《金門記》云：五月五日午時有雨，急伐竹竿，中必有神水，瀝取為藥。"],
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "氣味": ["甘", "寒", "無毒"],
    "主治": ["心腹積聚及蟲病，和獺肝為丸服。又飲之，清熱化痰，定驚安神（時珍）。"]
  },
  {
    "名字": "半天河",
    "出自": "《別錄》下品",
    "別稱": ["上池水"],
    "釋名": [
      "弘景曰：此竹籬頭水，及空樹穴中水也。",
      "時珍曰：《戰國策》云：長桑君飲扁鵲以上池之水，能洞見臟腑。注云：上池水，半天河也。然別有法。"
    ],
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "氣味": ["甘", "微寒", "無毒"],
    "主治": [
      "鬼疰，狂，邪氣，惡毒（《別錄》）。",
      "洗諸瘡（弘景）。",
      "主蠱毒（《日華》）。",
      "殺鬼精，恍惚妄語，與飲之，勿令知之（甄權）。",
      "槐樹間者，主諸風及惡瘡風瘙癬癢（藏器）。"
    ],
    "發明": ["宗奭曰：半天河水，在上天澤之水也，故治心病鬼疰狂邪惡毒。"],
    "附方": [
      {
        "名稱": "闢禳時疫",
        "方法": "半天河水，飲之（《醫林集要》）。"
      },
      {
        "名稱": "身體白駁",
        "方法": "取樹木孔中水洗之，捣桂末唾和敷之，日再上（張文仲《備急方》）。"
      }
    ]
  },
  {
    "名字": "屋漏水",
    "出自": "《拾遺》",
    "氣味": ["辛", "苦", "有毒"],
    "氣味補充":["李廷飛曰：水滴脯肉，食之，成癥瘕，生惡瘡。又檐下雨滴菜，亦有毒，不可食之。"],
    "來源": {
      "本草綱目": {
        "部": "水",
        "卷": "五",
        "類": "天水"
      }
    },
    "主治": [
      "洗犬咬瘡，更以水澆屋檐，取滴下土敷之，效（藏器）。",
      "塗疣目，敷丹毒（時珍）。"
    ]
  }
]
