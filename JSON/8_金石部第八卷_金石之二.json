[
  {
    "名字": "玉",
    "別稱": ["玄真"],
    "出自": "《別錄》上品",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "釋名": [
      "時珍曰：按許慎《說文》云：玉乃石之美者。有五德：潤澤以溫，仁也；䚡理自外可以知中，義也；其聲舒揚遠聞，智也；不撓而折，勇也；銳廉而不技，潔也。其字象三玉連貫之形。",
      "葛洪《抱朴子》云：玄真者，玉之別名也，服之令人身飛輕舉。故曰：服玄真者，其命不極。"
    ],
    "集解": [
      "《別錄》曰：玉泉、玉屑，生藍田山谷，採無時。",
      "弘景曰：好玉出藍田及南陽徐善亭部界中，日南、盧容水中，外國於闐、疏勒諸處皆善。潔白如豬膏，叩之鳴者，是真也。其比類者，甚多相似，宜精別之。所以燕石入笥，卞氏長號也。",
      "珣曰：《異物志》云：玉出崑崙。《別寶經》云：凡石韞玉，但將石映燈看之，內有紅光，明如初出日，便知有玉也。",
      "頌曰：今藍田、南陽、日南不聞有玉，惟于闐出之。晉平居誨為鴻臚卿張匡鄴使于闐，作《行程記》，載其採玉之地云：玉河，在於闐城外。其源出崑山，西流一千三百里，至於闐界牛頭山，乃疏為三河：一曰白玉河，在城東三十里；二曰綠玉河，在城西二十里；三曰烏玉河，在綠玉河西七里。其源雖一，而其玉隨地而變，故其色不同。每歲五、六月大水暴漲，則玉隨流而至。玉之多寡，由水之大小。七、八月水退，乃可取，彼人謂之撈玉，其地有禁，器用服食，往往用玉。各地所有，亦自彼來。",
      "王逸《玉論》，載玉之色曰：赤如雞冠，黃如蒸慄，白如截肪，黑如純漆，謂之玉符，而青玉獨無說焉。今青白者常有，黑者時有，黃赤者絕無，雖禮之六器，亦不能得其真者。今儀州出一種石，如蒸栗色，彼人謂之慄玉，或云亦黃玉之類，但少潤澤，聲不清越，為不及也。然服食者，惟貴純白，他色亦不取焉。",
      "承曰：儀州慄玉，乃黃石之光瑩者，非玉也。玉堅而有理，火刃不可傷。",
      "時珍曰：《太平御覽》云：交州出白玉，夫余出赤玉，挹婁出青玉，大秦出菜玉，西蜀出黑玉。藍田出美玉，色如藍，故曰藍田。",
      "《淮南子》云：鐘山之玉，炊以爐炭，三日三夜，而色澤不變，得天地之精也。觀此諸說，則產玉之處亦多矣，而今不出者，地方恐為害也，故獨以于闐玉為貴焉。古禮玄圭蒼璧，黃琮赤璋，白琥玄璜，以象天地四時而立名爾。",
      "《禮記》云：石蘊玉則氣如白虹，精神見於山川也。《博物志》云：山有谷者生玉。",
      "《屍子》云：水圓折者有珠，方折者有玉。",
      "《地鏡圖》云：二月山中草木生光下垂者有玉，玉之精如美女。",
      "《玉書》云：玉有山玄文，水蒼文，生於山而木潤，產於水而流芳，藏於璞而文采露於外。觀此諸說，則玉有山產、水產二種。各地之玉多在山，于闐之玉則在河也。其石似玉者，珷玞、琨、珉、璁、瓔也。北方有罐子玉，雪白有氣眼，乃藥燒成者，不可不辨，然皆無溫潤。《稗官》載火玉色赤，可烹鼎；暖玉可闢寒；寒玉可闢暑；香玉有香；軟玉質柔；觀日玉，洞見日中宮闕，此皆希世之寶也。",
      "宗奭曰：燕玉出燕北，體柔脆如油，和粉色，不入藥用。"
    ],
    "類別": [
      {
        "名字": "玉屑",
        "出自": "《別錄》",
        "修治": [
          "弘景曰：玉屑是以玉為屑，非別一物也。《仙經》服瑴玉，有搗如米粒，乃以苦酒輩，消令如泥，亦有合為漿者。凡服玉皆不得用已成器物，及塚中玉璞。",
          "恭曰：餌玉當以消作水者為佳。屑如麻豆服者，取其精潤臟腑，滓穢當完出也。又為粉服者，即使人淋壅。屑如麻豆，其義殊深。化水法，在《淮南三十六水法》中。"
        ],
        "氣味": ["甘", "平", "無毒"],
        "氣味補充": ["珣曰：咸，寒，無毒。", "時珍曰：惡鹿角，養丹砂。"],
        "主治": [
          "除胃中熱，喘息煩滿，止渴，屑如麻豆服之，久服輕身長年（《別錄》）。",
          "潤心肺，助聲喉，滋毛髮（大明）。",
          "滋養五臟，止煩躁，宜共金、銀、麥門冬等同煎服，有益（李珣）。"
        ],
        "附方": [
          {
            "名稱": "小兒驚啼",
            "方法": "白玉二錢半，寒水石半兩，為末，水調塗心下。（《聖惠方》）"
          },
          {
            "名稱": "痃癖鬼氣",
            "方法": "白玉、赤玉等分，為末，糊丸梧子大。每服三十丸，薑湯下。（《聖惠方》）"
          },
          {
            "名稱": "面身瘢痕",
            "方法": "真玉日日磨之，久則自滅。（《聖濟錄》）"
          }
        ]
      },
      {
        "名字": "玉泉",
        "別稱": ["玉札（《本經》）", "玉漿（《開寶》）", "瓊漿"],
        "出自": "《本經》",
        "釋名": [
          "普曰：玉泉，一名玉屑。",
          "弘景曰：此當是玉之精華，白者質色明澈，可消之為水，故名玉泉。今人無復的識者，通一為玉爾。",
          "志曰：按：別本注云：玉泉者，玉之泉液也。以仙室玉池中者為上，故一名玉液。今《仙經》、《三十六水法》中，化玉為玉漿，稱為玉泉，服之長年不老，然功劣於自然泉液也。",
          "宗奭曰：《本經》言：玉泉生藍田山谷，採無時。今藍田無玉，而泉水古今不言採。陶氏言玉為水，故名玉泉。如此則當言玉水，不當言玉泉，泉乃流布之義。今詳泉字乃漿之誤，去古既遠，文字脫誤也。《道藏經》有金飯、玉漿之文，唐李商隱有「瓊漿未飲結成冰」之詩，是採玉為漿，斷無疑矣。別本所注不可取也。若如所言，則舉世不能得，亦漫立此名耳。",
          "時珍曰：玉泉作玉漿甚是。別本所注乃玉髓也，《別錄》自有條，諸家未深考爾。"
        ],
        "修治": [
          "青霞子曰：作玉漿法：玉屑一升，地榆草一升，稻米一升，取白露二升，銅器中煮，米熟絞汁，玉屑化為水，以藥納入，所謂神仙玉漿也。",
          "藏器曰：以玉投朱草汁，化成醴。朱草，瑞草也。術家取蟾蜍膏軟玉如泥，以苦酒消之成水。"
        ],
        "氣味": ["甘", "平", "無毒"],
        "氣味補充": [
          "普曰：神農、岐伯、雷公：甘。",
          "李當之：平。畏款冬花、青竹。"
        ],
        "主治": [
          "五臟百病，柔筋強骨，安魂魄，長肌肉，益氣，利血脈，久服耐寒暑，不飢渴，不老神仙。人臨死服五斤，三年色不變（《本經》）。",
          "療婦人帶下十二病，除氣癃，明耳目，久服輕身長年（《別錄》）。",
          "治血塊（大明）。"
        ],
        "發明": [
          "慎微曰：《天寶遺事》：楊貴妃含玉咽津，以解肺渴。王莽遺孔休玉曰：君面有疵，美玉可以滅瘢。後魏李預得餐玉之法，乃採訪藍田，掘得若環璧雜器形者，大小百餘枚，捶作屑，日食之，經年云有效驗，而好酒損志。及疾篤，謂妻子曰：服玉當屏居山林，排棄嗜欲，而吾酒色不絕，自致於死，非藥之過也。屍體必當有異於人，勿使速殯，令後人知餐服之功。時七月中旬，長安毒熱，停屍四日，而體色不變，口無穢氣。",
          "弘景曰：張華云：服玉用藍田穀玉白色者，平常服之，則應神仙。有人臨死服五斤，死經三年，其色不變。古來發塚見屍如生者，其身腹內外，無不大有金玉。漢制，王公皆用珠襦玉匣，是使不朽故也。煉服之法，水屑隨宜。雖曰性平，而服玉者亦多發熱，如寒食散狀。金玉既天地重寶，不比余石，若未深解節度，勿輕用之。",
          "志曰：《抱朴子》云：服金者，壽如金；服玉者，壽如玉。但其道遲成，須服一、二百斤，乃可知也。玉可以烏米酒及地榆酒化之為水，亦可以蔥漿消之為䊀，亦可餌以為丸，亦可以燒為粉。服之一年以上，入水不沾，入火不灼，刃之不傷，百毒不死。不可用已成之器，傷人無益，得璞玉乃可用也。赤松子以玄蟲血漬玉為水服之，故能乘煙霞上下。玉屑與水服之，俱令人不死。所以不及金者，令人數數發熱，似寒食散狀也。若服玉屑，宜十日一服雄黃、丹砂各一刀圭，散發洗沐冷水，迎風而行，則不發熱也。董君異常以玉醴與盲人服，旬日而目愈也。",
          "時珍曰：漢武帝取金莖露和玉屑服，云可長生，即此物也。但玉亦未必能使生者不死，惟使死者不朽爾。養屍招盜，反成暴棄，曷若速朽歸虛之為見理哉。"
        ]
      }
    ]
  },
  {
    "名字": "白玉髓",
    "別稱": ["玉脂（《綱目》）", "玉膏（《拾遺》）", "玉液"],
    "出自": "《別錄》",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "集解": [
      "《別錄》曰：生藍田玉石間。",
      "時珍曰：此即玉膏也，別本以為玉泉者是矣。",
      "《山海經》云：密山上多丹木，丹水出焉，西流注於稷澤。其中多白玉，是有玉膏。其源沸沸湯湯，黃帝是食是饗。是生玄玉，玉膏所出，以灌丹木。黃帝乃取密山之玉，禜而投之鐘山之陽，瑾瑜之玉為良，堅慄精密，澤而有光，五色發作，以和柔剛。天地鬼神，是食是饗。君子服之，以御不祥。謹按密山亦近於闐之間。是食者，服食也。是饗者，祭祀也。服之者，佩服也。玉膏，即玉髓也。",
      "《河圖玉版》云：少室之山，有白玉膏，服之成仙。",
      "《十洲記》云：瀛洲有玉膏如酒，名曰玉醴，飲數升輒醉，令人長生。",
      "《抱朴子》云：生玉之山，有玉膏流出，鮮明如水精，以無心草末和之，須臾成水，服之一升長生。皆指此也。",
      "藏器曰：今玉石間水飲之，亦長生潤澤。"
    ],
    "氣味": ["甘", "平", "無毒"],
    "主治": ["婦人無子，不老延年（《別錄》）。"]
  },
  {
    "名字": "青玉",
    "別稱": ["谷玉"],
    "出自": "《別錄》",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "釋名": [
      "時珍曰：谷，一作瑴，又作玨，谷、角二音。二玉相合曰瑴，此玉常合生故也。"
    ],
    "集解": [
      "《別錄》曰：生藍田。",
      "弘景曰：張華言合玉漿用谷玉，正縹白色，不夾石者。大如升，小者如雞子，取於穴中者，非今作器物玉也。出襄鄉縣舊穴中。黃初時，詔徵南將軍夏侯尚求之。",
      "時珍曰：古玉以青玉為上，其色淡青，而帶黃色。綠玉深綠色者佳，淡者次之。菜玉非青非綠，如菜色，此玉之最低者。"
    ],
    "氣味": ["甘", "平", "無毒"],
    "主治": ["婦人無子，輕身不老長年（《別錄》）。"],
    "類別": [
      {
        "名字": "璧玉",
        "氣味": ["甘", "無毒"],
        "釋名": [
          "時珍曰：璧，瑞玉圜也。此玉可為璧，故曰璧玉。璧外圓象天，內方象地。",
          "《爾雅》云：璧大六寸謂之瑄；肉倍好謂之壁；好倍肉，謂之瑗。"
        ],
        "主治": ["明目益氣，使人多精生子。"]
      },
      {
        "名字": "玉英",
        "氣味": ["甘"],
        "釋名": ["生山竅中，明白可作鏡，一名石鏡，十二月採。"],
        "主治": ["風瘙皮膚癢，生山竅中，明白可作鏡。"]
      },
      {
        "名字": "合玉石",
        "氣味": ["甘", "無毒"],
        "釋名": [
          "生常山中丘，如彘肪。時珍曰：此即碾玉砂也，玉須此石碾之乃光。"
        ],
        "主治": ["益氣，療消渴，輕身辟穀。"]
      }
    ]
  },
  {
    "名字": "青琅玕",
    "別稱": ["石闌干（《拾遺》）", "石珠（《本經》）", "青珠（《別錄》）"],
    "出自": "《本經》下品",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "釋名": ["時珍曰：琅玕，象其聲也。可碾為珠，故得珠名。"],
    "集解": [
      "《別錄》曰：青琅玕，生蜀郡平澤，採無時。",
      "弘景曰：此《蜀都賦》所稱青珠、黃環者也。琅玕亦是崑崙山上樹名，又《九真經》中大丹名。",
      "恭曰：琅玕有數種色，以青者入藥為勝，是琉璃之類，火齊寶也。今出巂州以西烏臼蠻中，及於闐。",
      "藏器曰：石闌干生大海底，高尺余，如樹，有根莖，莖上有孔，如物點之。漁人以網罾得之，初從水出微紅，後漸青。",
      "頌曰：今秘書中有異魚圖，載琅玕青色，生海中，雲海人以網於海底取之，初出水紅色，久而青黑，枝柯似珊瑚，而上有孔竅，如蟲蛀，擊之有金石之聲，乃與珊瑚相類。其說與《別錄》生蜀郡平澤，及蘇恭所云不同，人莫能的識。謹按《尚書》：雍州缺貢球、琳、琅玕。",
      "《爾雅》云：西北之美者，有崑崙墟之璆、琳、琅玕。孔安國、郭璞注，皆以為石之似珠者。",
      "而《山海經》云：崑崙山有琅玕。若然是石之美者，明瑩若珠之色，而狀森植爾。大抵古人謂石之美者，多謂之珠。",
      "《廣雅》謂琉璃、珊瑚皆為珠是也。以上所說，皆出西北山中，",
      "而今《圖》乃雲海底得之。蓋珍貴之物，山、海或俱產焉，今醫家亦以難得而稀用也。",
      "宗奭曰：《書》云：雍州厥貢球、琳、琅玕。",
      "《西域記》云：天竺國正出此物。蘇恭云：是琉璃之類。琉璃乃火成之物，琅玕非火成者，安得同類？",
      "時珍曰：按許慎《說文》云：琅玕，石之似玉者。孔安國云：石之似珠者。",
      "《總龜》云：生南海石崖間，狀如筍，質似玉。",
      "《玉冊》云：生南海崖石內，自然感陰陽之氣而成，似珠而赤。",
      "《列子》云：蓬萊之山，珠玕之樹叢生。據諸說，則琅玕生於西北山中及海山崖間。其云生於海底網取者，是珊瑚，非琅玕也。在山為琅玕，在水為珊瑚，珊瑚亦有碧色者。今回民地方出一種青珠，與碧靛相似，恐是琅玕所作者也。",
      "《山海經》云：開明山北有珠樹。",
      "《淮南子》云：曾城九重，有珠樹在其西。珠樹即琅玕也。余見珊瑚下。"
    ],
    "氣味": ["辛", "平", "無毒"],
    "氣味補充": ["之才曰：殺錫毒，得水銀良，畏雞骨。"],
    "主治": [
      "身癢，火瘡癰瘍，疥瘙死肌（《本經》）。",
      "白禿，浸淫在皮膚中，煮煉服之，起陰氣，可化為丹（《別錄》）。",
      "療手足逆臚（弘景）。",
      "石闌干：主石淋，破血，產後惡血，磨服，或煮服，亦火燒投酒中服（藏器）。"
    ]
  },
  {
    "名字": "珊瑚",
    "別稱": ["缽擺娑福羅"],
    "出自": "《唐本草》",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "集解": [
      "恭曰：珊瑚生南海，又從波斯國及師子國來。",
      "頌曰：今廣州亦有，云生海底作枝柯狀，明潤如紅玉，中多有孔，亦有無孔者，枝柯多者更難得，採無時。謹按《海中經》云：取珊瑚，先作鐵網沉水底，珊瑚貫中而生，歲高三二尺，有枝無葉，因絞網出之，皆摧折在網中，故難得完好者。不知今之取者，果爾否？漢積翠池中，有珊瑚高一丈二尺，一本三柯，上有四百六十三條，云是南越王趙佗所獻，夜有光景。晉石崇家有珊瑚高六、七尺。今並不聞有此高大者。",
      "宗奭曰：珊瑚有紅油色者，細縱紋可愛。有如鉛丹色者，無縱紋，為下品。入藥用紅油色者。波斯國海中有珊瑚洲，海人乘大舶墮鐵網水底取之。珊瑚初生磐石上，白如菌，一歲而黃，三歲變赤，枝幹交錯，高三、四尺。人沒水以鐵發其根，系網舶上，絞而出之，失時不取則腐蠹。",
      "時珍曰：珊瑚生海底，五、七株成林，謂之珊瑚林。居水中直而軟，見風日則曲而硬，變紅色者為上，漢趙佗謂之火樹是也。亦有黑色者不佳，碧色者亦良。昔人謂碧者為青琅玕，俱可作珠。許慎《說文》云：珊瑚色赤，或生於海，或生於山。據此說，則生於海者為珊瑚，生於山者為琅玕，尤可徵矣。互見琅玕下。"
    ],
    "氣味": ["甘", "平", "無毒"],
    "主治": [
      "去目中翳，消宿血，為末吹鼻，止鼻衄（《唐本》）。",
      "明目鎮心，止驚癇（大明）。",
      "點眼，去飛絲（時珍）。"
    ],
    "發明": [
      "珣曰：珊瑚主治與金相似。",
      "宗奭曰：今人用為點眼箸，治目翳。",
      "藏器曰：珊瑚刺之汁流如血，金投之為金漿，玉投之為玉髓，久服長生。"
    ],
    "附方": [
      {
        "名稱": "小兒麩翳未堅，不可亂藥",
        "方法": "宜以珊瑚研如粉，日少少點之，三日愈。（錢相公《篋中方》）"
      }
    ]
  },
  {
    "名字": "馬腦",
    "別稱": ["瑪瑙", "文石", "摩羅迦隸（佛書）"],
    "出自": "宋《嘉祐》",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "釋名": [
      "藏器曰：赤爛紅色，似馬之腦，故名，亦云馬腦珠。胡人云是馬口吐出者，謬言也。",
      "時珍曰：按《增韻》云：玉屬也。紋理交錯，有似馬腦，因以名之。《拾遺記》云是鬼血所化，更謬。"
    ],
    "集解": [
      "藏器曰：馬腦生西國玉石間，亦美石之類，重寶也。來中國者，皆以為器。又出日本國。用砑木不熱者為上，熱者非真也。",
      "宗奭曰：馬腦非玉非石，自是一類。有紅、白、黑三種，亦有紋如纏絲者。西人以小者為玩好之物，大者研為器。",
      "時珍曰：馬腦出西南諸國，云得自然灰即軟，可刻也。曹昭《格古論》云：多出北地、南番、西番，非石非玉，堅而且脆，刀刮不動，其中有人物鳥獸形者最貴。顧薦《負暄錄》云：馬腦品類甚多，出產有南北，大者如斗，其質堅硬，碾造費工。南馬腦產大食等國，色正紅無瑕，可作杯斝。西北者色青黑，寧夏、瓜、沙、羌地砂磧中得者尤奇。有柏枝馬腦，花如柏枝。有夾胎馬腦，正視瑩白，側視則若凝血，一物二色也。截子馬腦，黑白相間。合子馬腦，漆黑中有一白線間之。錦江馬腦，其色如錦；纏絲馬腦，紅白如絲，此皆貴品。漿水馬腦，有淡水花；醬斑馬腦，有紫紅花；蛐蟮馬腦，粉紅花，皆價低。又紫雲馬腦出和州，土馬腦出山東沂州，亦有紅色雲頭，纏絲、胡桃花者。又竹葉馬腦，出淮右，花如竹葉，並可作桌面、屏風。金陵雨花臺小馬腦，只可充玩耳。試馬腦法：以砑木不熱者為真。"
    ],
    "氣味": ["辛", "寒", "無毒"],
    "主治": ["辟惡，熨目赤爛（藏器）。", "主目生障翳，為末日點（時珍）。"]
  },
  {
    "名字": "寶石",
    "出自": "《綱目》",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "集解": [
      "時珍曰：寶石出西番、回鶻地方諸坑井內，雲南、遼東亦有之。有紅、綠、碧、紫數色：紅者名刺子；碧者名靛子；翠者，名馬價珠；黃者，名木難珠；紫者，名蠟子；又有鴉鶻石、貓精石、石榴子、紅扁豆等名色，皆其類也。",
      "《山海經》言騍山多玉，淒水出焉，西注於海，中多采石。採石，即寶石也。碧者，唐人謂之瑟瑟。紅者，宋人謂之靺蠍。今通呼為寶石。以鑲首飾器物，大者如指頭，小者如豆粒，皆碾成珠狀。",
      "《張勃吳錄》云：越巂、雲南河中出碧珠，須祭而取之，有縹碧、綠碧。此即碧色寶石也。"
    ],
    "主治": ["去翳明目，入點藥用之。灰塵入目，以珠拭拂即去（時珍）。"]
  },
  {
    "名字": "玻璃",
    "別稱": ["頗黎（《綱目》）", "水玉（《拾遺》）"],
    "出自": "《拾遺》",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "釋名": [
      "時珍曰：本作頗黎。頗黎，國名也。其瑩如水，其堅如玉，故名水玉，與水精同名。"
    ],
    "集解": [
      "藏器曰：玻璃，西國之寶也，玉石之類，生土中，或云千歲冰所化，亦未必然。",
      "時珍曰：出南番。有酒色、紫色、白色，瑩澈與水精相似，碾開有雨點花者為真。外丹家亦用之。藥燒者有氣眼而輕。",
      "《玄中記》記載大秦國有五色頗黎，以紅色為貴。",
      "《梁四公子記》云：扶南人來賣碧頗黎鏡，廣一尺半，重四十斤，內外皎潔，嚮明視之，不見其質。蔡絛云：御庫有玻璃母，乃大食所產，狀如鐵滓，煅之但作珂子狀，青、紅、黃、白數色。"
    ],
    "氣味": ["辛", "寒", "無毒"],
    "主治": [
      "驚悸心熱，能安心明目，去赤眼，熨熱腫（藏器）。",
      "摩翳障（大明）。"
    ]
  },
  {
    "名字": "水精",
    "別稱": ["水晶（《綱目》）", "水玉（《綱目》）", "石英"],
    "出自": "《拾遺》",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "釋名": [
      "時珍曰：瑩澈晶光，如水之精英，會意也。《山海經》謂之水玉，《廣雅》謂之石英。"
    ],
    "集解": [
      "時珍曰：水精，亦頗黎之屬，有黑、白二色。倭國多水精，第一。南水精白，北水精黑，信州、武昌水精濁。性堅而脆，刀刮不動，色澈如泉，清明而瑩，置水中無瑕、不見珠者佳。古語云水化，謬言也。藥燒成者，有氣眼，謂之硝子，一名海水精。《抱朴子》言：交廣人作假水精碗，是此。"
    ],
    "氣味": ["辛", "寒", "無毒"],
    "主治": [
      "熨目，除熱淚（藏器）。",
      "亦入點目藥，穿串吞嚥中，推引諸哽物（時珍）。"
    ],
    "類別": [
      {
        "名稱": "火珠",
        "釋名": [
          "時珍曰：《說文》謂之火齊珠。《漢書》謂之玫瑰（音枚回）。《唐書》云：東南海中有羅剎國，出火齊珠，大者如雞卵，狀類水精，圓白，照數尺。日中以艾承之則得火，用灸艾炷不傷人。今占城國有之，名朝霞大火珠。又《續漢書》云：哀牢夷出火精、琉璃，則火齊乃火精之訛，正與水精對。"
        ]
      },
      {
        "名稱": "碝石",
        "釋名": [
          "）時珍曰：出雁門。石次於玉，白色如冰，亦有赤者。《山海經》云：北山多碝石。《禮》云：士佩碝玫，是也。"
        ]
      }
    ]
  },
  {
    "名字": "琉璃",
    "別稱": ["火齊"],
    "出自": "《拾遺》",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "釋名": ["時珍曰：《漢書》作流離，言其流光陸離也。火齊，與火珠同名。"],
    "集解": [
      "藏器曰：《集韻》云：琉璃，火齊珠也。《南州異物志》云：琉璃，本質是石，以自然灰治之可為器，石不得此則不可釋。佛經所謂七寶者，琉璃、車渠、馬腦、玻璃、真珠是也。",
      "時珍曰：按：《魏略》云：大秦國出金銀琉璃，有赤、白、黃、黑、青、綠、縹、紺、紅、紫十種。此乃自然之物，澤潤光采，逾於眾玉。今俗所用，皆銷冶石汁，以眾藥灌而為之，虛脆不貞。",
      "《格古論》云：石琉璃出高麗，刀刮不動，色白，厚半寸許，可點燈，明於牛角者。",
      "《異物志》云：南天竺諸國出火齊，狀如雲母，色如紫金，重沓可開，析之則薄如蟬翼，積之乃如紗縠，亦琉璃、雲母之類也。按：此石今人以作燈球，明瑩而堅耐久。蘇頌言亦可入藥，未見用者。"
    ],
    "主治": ["身熱目赤，以水浸冷熨之（藏器）。"]
  },
  {
    "名字": "雲母",
    "別稱": ["雲華", "云珠", "雲英", "雲液", "云砂", "磷石（《本經》）"],
    "出自": "《本經》上品",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "釋名": [
      "時珍曰：雲母以五色立名，詳見下文。按《荊南志》云：華容方台山出雲母，土人候云所出之處，於下掘取，無不大獲，有長五、六尺可為屏風者，但掘時忌作聲也。據此，則此石乃云之根，故得雲母之名，而云母之根，則陽起石也。",
      "《抱朴子》有云：服雲母十年，雲氣常覆其上。服其母以致其子，理自然也。"
    ],
    "集解": [
      "《別錄》曰：雲母生泰山山谷、齊山、廬山及琅琊北定山石間，二月採之。雲華，五色具；雲英，色多青；云珠，色多赤；雲液，色多白；云砂，色青黃；磷石，色正白。",
      "弘景曰：按：《仙經》雲母有八種：向日視之，色青白多黑者，名雲母；色黃白多青者，名雲英；色青黃多赤者，名云珠；如冰露乍黃乍白者，名云砂；黃白皛皛者，名雲液；皎然純白明澈者，名磷石。此六種並好服，各有時月。其黯黯純黑，有紋斑斑如鐵者，名云膽；色雜黑而強肥者，名地涿，此二種並不可服。煉之有法，宜精細；不爾，入腹大害人。今江東惟用廬山者為勝，青州者亦好，以沙土養之，歲月生長。",
      "頌曰：今兗州雲夢山及江州、淳州、杭越間亦有之，生土石間。作片成層可析，明滑光白者為上。其片有絕大而瑩潔者，今人以飾燈籠，亦古扇屏之遺意也。江南生者多青黑，不堪入藥。謹按：方書用雲母，皆以白澤者為貴，惟中山衛叔卿單服法，用雲母五色具者。",
      "葛洪《抱朴子》云：雲母有五種，而人不能別，當舉以向日看之，陰地不見雜色也。五色並具而多青者，名雲英，宜春服之；五色並具而多赤者，名云珠，宜夏服之；五色並具而多白者，名雲液，宜秋服之；五色並具而多黑者，名雲母，宜冬服之；但有青黃二色者，名云砂，宜季夏服之；皛皛純白者，名磷石，四時可服也。古方服五云甚多，然修煉節度，恐非文字可詳，不可輕餌也。",
      "損之曰：青、赤、黃、紫、白者，並堪服；白色輕薄通透者，為上；黑者，不任用，令人淋瀝發瘡。"
    ],
    "修治": [
      "斆曰：凡使，黃黑者，厚而頑；赤色者，經婦人手把者，並不中用。須要光瑩如冰色者，為上。每一斤，用小地膽草、紫背天葵、生甘草、地黃汁各一鎰，乾者細銼，濕者取汁了，於瓷鍋中安置，下天池水三鎰，著火煮七日夜，水火勿令失度，雲母自然成碧玉漿在鍋底，卻以天池水猛投其中，攪之，浮如蝸涎者即去之。如此三度淘淨，取沉香一兩搗作末，以天池水煎沉香湯三升以來，分為三度，再淘雲母漿了，日曬任用。",
      "《抱朴子》曰：服五云之法：或以桂蔥水玉化之為水，或以露於鐵器中，以玄水熬之為水，或以硝石合於筒中埋之為水，或以蜜溲為酪，或以秋露漬之百日，韋囊挻以為粉，或以無顛草樗血合餌之。服至一年，百病除；三年，反老成童；五年，役使鬼神。",
      "胡演曰：煉粉法：八、九月間取雲母，以礬石拌勻，入瓦罐內封口；三伏時則自柔軟，去礬；次日取百草頭上露水漬之；百日，韋囊挻以為粉。",
      "時珍曰：道書言鹽湯煮雲母可為粉。又云：雲母一斤，鹽一斗漬之，銅器中蒸一日，臼中搗成粉。又云：雲母一斤，白鹽一升，同搗細，入重布袋挼之，沃令鹽味盡，懸高處風吹，自然成粉。"
    ],
    "氣味": ["甘", "平", "無毒"],
    "氣味補充": [
      "權曰：有小毒。惡徐長卿，忌羊血、粉。",
      "之才曰：澤瀉為之使，畏鮀甲及流水。",
      "弘景曰：煉之用礬則柔爛，亦是相畏也。百草上露乃勝東流水，亦有用五月茅屋溜水者。",
      "獨孤滔曰：制汞，伏丹砂。"
    ],
    "主治": [
      "身皮死肌，中風寒熱，如在車船上，除邪氣，安五臟，益子精，明目，久服輕身延年（《本經》）。",
      "下氣堅肌，續絕補中，療五勞七傷，虛損少氣，止痢，久服悅澤不老，耐寒暑，志高神仙（《別錄》）",
      "。主下痢腸澼，補腎冷（甄權）。"
    ],
    "發明": [
      "保升曰：雲母屬金，故色白而主肺。宗奭曰：古雖有服煉法，今人服者至少，謹之至也。惟合雲母膏，治一切癰毒瘡等，方見《和劑局方》。",
      "慎微曰：《明皇雜錄》云：開元中，名醫紀朋，觀人顏色談笑，知病淺深，不待診脈。帝召入掖庭，看一宮人，每日昃則笑歌啼號若狂疾，而足不能履地。",
      "朋視之曰：此必因食飽而大促力，頓僕於地而然。乃飲雲母湯，熟寐而失所苦。問之，乃言太華公主載誕，某當主謳，懼聲不能清長，因吃㹠蹄羹，飽而歌大麴，唱罷覺胸中甚熱，戲於砌臺，因墜下，久而方蘇，遂病此也。",
      "又《經效方》云：青城山丈人觀主康道豐，治百病雲母粉方：用雲母一斤，拆開揉入大瓶內築實，上澆水銀一兩封固，以十斤頂火煅赤取出，卻拌香蔥、紫連翹草二件，合搗如泥，後以夾絹袋盛，於大水盆內搖取粉，余滓未盡，再添草藥重搗取粉。以木盤一面，於灰上印一淺坑，鋪紙傾粉在內，候乾焙之，以麵糊丸梧子大。遇有病者，服之無不效。知成都府辛諫議，曾患大風，眾醫不愈，道豐進此，服之神驗。",
      "《抱朴子》曰：他物埋之即朽，著火即焦；而五云入猛火中經時不焦，埋之不腐。故服之者長生，入水不濡，入火不燒，踐棘不傷。",
      "時珍曰：昔人言云母壅屍，亡人不朽。盜發馮貴人塚，形貌如生，因共奸之；發晉幽公塚，百屍縱橫。及衣服皆如生人，中並有雲母壅之故也。"
    ],
    "附方": [
      {
        "名稱": "服食雲母",
        "方法": "上白雲母二十斤薄擘，以露水八斗作湯，分半淘洗二次。又取二斗作湯，納芒硝十斤，木器中漬二十日，取出絹袋盛，懸屋上，勿見風日，令燥。以鹿皮為囊揉之，從旦至午，篩滓復揉，得好粉五斗，余者棄之。以粉一斗納崖蜜二斤，攪糊，入竹筒中，薄削封口漆固，埋北垣南崖下，入地六尺，覆土。春夏四十日、秋冬三十日出之，當成水。若洞洞不消，更埋三十日。此水能治萬病，及勞氣風疹。每以溫水一合和服之，日三服。十日，小便當變黃；二十日，腹中寒澼消；三十日，齲齒更生；四十日，不畏風寒；五十日，諸病皆愈，顏色日少，長生神仙。（《千金方》）"
      },
      {
        "名稱": "痰飲頭痛、往來寒熱",
        "方法": "雲母粉二兩（煉過），恆山一兩。為末。每服方寸匕，湯服取吐。忌生蔥、生菜。（《深師方》）"
      },
      {
        "名稱": "牝瘧多寒",
        "方法": "雲母（燒二日夜）、龍骨、蜀漆（燒去腥）等分。為散。未發前，漿水服錢。（仲景《金匱方》）"
      },
      {
        "名稱": "小兒下痢赤白及水痢",
        "方法": "雲母粉半兩，煮白粥調食之。（《食醫心鏡》）"
      },
      {
        "名稱": "赤白久痢、積年不愈",
        "方法": "飲調雲母粉方寸匕服。二服，立見神效。（《千金方》）"
      },
      {
        "名稱": "婦人帶下",
        "方法": "水和雲母粉方寸匕服，立見神效。（《千金方》）"
      },
      {
        "名稱": "小便淋疾",
        "方法": "溫水和雲母粉服三錢。（《千金方》）"
      },
      {
        "名稱": "婦人難產，經日不生",
        "方法": "雲母粉半兩，溫酒調服，入口即產，不順者即順，萬不失一。（《積德堂方》）"
      },
      {
        "名稱": "粉滓面䵟",
        "方法": "雲母粉、杏仁等分。為末。黃牛乳拌，略蒸，夜塗旦洗。（《聖濟錄》）"
      },
      {
        "名稱": "風疹遍身，百計不愈",
        "方法": "煅雲母粉，清水調服二錢，良。（《千金方》）"
      },
      {
        "名稱": "一切惡瘡",
        "方法": "雲母粉敷之。（《千金方》）"
      },
      {
        "名稱": "火瘡敗壞",
        "方法": "雲母粉和生羊髓塗之。（《聖惠方》）"
      },
      {
        "名稱": "金瘡出血",
        "方法": "雲母粉敷之，絕妙。（《事林廣記》）"
      },
      {
        "名稱": "風熱汗出",
        "方法": "水和雲母粉，服三錢，不過再服，立愈。（《千金翼》）"
      }
    ]
  },
  {
    "名字": "白石英",
    "別稱": ["石英", "瑛"],
    "出自": "《本經》上品",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "釋名": [
      "時珍曰：徐鍇云：英，亦作瑛，玉光也。今五種石英，皆石之似玉而有光瑩者。"
    ],
    "集解": [
      "《別錄》曰：石英，生華陰山谷及泰山，大如指，長二、三寸，六面如削，白澈有光，長五、六寸者，彌佳。其黃端白稜，名黃石英；赤端白稜，名赤石英；青端赤稜，名青石英，黑澤有光，名黑石英。二月採，亦無時。",
      "弘景曰：今醫家用新安所出，極細長白澈者，壽陽八公山多大者，不正用之。《仙經》大小並有用，惟須精白無瑕雜者。如此說，則大者為佳。其四色英，今不復用。",
      "恭曰：白石英所在皆有，今澤州、虢州、洛州山中俱出。虢州者大，徑三、四寸，長五、六寸。今通以澤州者為勝。",
      "宗奭曰：白石英狀如紫石英，但差大而六稜，白色若水精。",
      "時珍曰：澤州有英雞，食石英，性最補。"
    ],
    "氣味": ["甘", "微溫", "無毒"],
    "氣味補充": [
      "《別錄》曰：辛。",
      "普曰：神農：甘，岐伯、黃帝、雷公、扁鵲：無毒。",
      "之才曰：惡馬目毒公。"
    ],
    "主治": [
      "消渴，陰痿不足，咳逆，胸膈間久寒，益氣，除風濕痹，久服輕身長年（《本經》）。",
      "療肺痿，下氣，利小便，補五臟，通日月光，耐寒熱（《別錄》）。",
      "療肺癰吐膿，咳逆上氣，疸黃（甄權）。",
      "實大腸（好古）。"
    ],
    "類別": [
      {
        "名字": "五色石英",
        "主治": [
          "心腹邪氣，女人心腹痛，鎮心，胃中冷氣，益毛髮，悅顏色，治驚悸，安魂定魄，壯陽道，下乳。隨臟而治：青治肝；赤治心；黃治脾；白治肺；黑治腎（大明）。"
        ],
        "發明": [
          "藏器曰：濕可去枯，白石英、紫石英之屬是也。",
          "時珍曰：白石英，手太陰、陽陰氣分藥也，治痿痹肺癰枯燥之病。但系石類，只可暫用，不宜久服。",
          "頌曰：古人服食，惟白石英為重。紫石英但入五石飲。其黃、赤、青、黑四種，本草雖有名，而方家都不見用者。《乳石論》以鍾乳為乳，以白石英為石，是六英之貴，惟白石也。又曰：乳者，陽中之陰；石者，陰中之陽。故陽生十一月後甲子服乳，陰生五月後甲子服石。然而相反畏惡，動則為害不淺。故乳石之發，方治雖多，而罕有濟者，誠不可輕餌也。",
          "宗奭曰：紫、白二石英，攻疾可暫煮汁用，未聞久服之益。張仲景只令㕮咀，不為細末，豈無意焉？若久服，宜詳審。"
        ]
      }
    ],

    "附方": [
      {
        "名稱": "服石英法",
        "方法": "白石英一斤，打成豆大，於砂盆中和粗砂，著水挼二三千下，洗淨又挼，仍安柳箕中，入蒿葉少許，同水熟挼至光淨，即以綿袋盛，懸門上。每日未梳前，以水或酒吞七粒，用飯二匙壓下小腹。一切穢惡、白酒、牛肉，石家所忌者，皆不忌。久則新石推出陳石，石常在小腹內溫暖，則氣息調和，經脈通達，腰腎堅強，百病自除。（《千金翼》）"
      },
      {
        "名稱": "石煮豬肉法",
        "方法": "白石英一兩，袋盛，水三斗，煮四升；豬肉一斤，同蔥、椒、鹽、豉煮，以汁作羹食。（《千金翼》）"
      },
      {
        "名稱": "石蒸羊肉法",
        "方法": "白石英三兩，打作小塊，精羊肉一斤包之，荷葉裹之，於一石米飯中蒸熟，取出去石，切肉，和蔥、椒作小餛飩，煮熟。每旦空腹冷漿水吞一百個，後以冷飯壓之。（《千金翼》）"
      },
      {
        "名稱": "石煮牛乳法",
        "方法": "白石英五兩，搗碎密絹盛，以牛乳三升，酒三升，同煎至四升，去石，以瓶收之。每食前暖服三合。（《千金翼》）"
      },
      {
        "名稱": "石飼牸牛法",
        "方法": "白石英三斤，搗篩。取十歲以上生犢牸牛一隻，每日和豆與食，經七日，即可收乳。每旦熱服一升，余者作粥食。（《千金翼》）"
      },
      {
        "名稱": "風虛冷痹，諸陽不足，及腎虛耳聾，益精保神",
        "方法": "白石英三兩，坩鍋內火煅酒淬三次，入瓶中密封，勿泄氣。每早溫服一鍾，以少飯壓之。（《千金翼》）"
      },
      {
        "名稱": "磁石與石英酒法",
        "方法": "磁石（火煅醋淬五次）、白石英各五兩，絹袋盛，浸一升酒中五六日，溫服。將盡，更添酒。（《千金翼》）"
      },
      {
        "名稱": "驚悸善忘，心臟不安，上膈風熱，化痰安神",
        "方法": "白石英一兩，硃砂一兩。為散。每服半錢，食後煎金銀湯下。（《簡要濟眾方》）"
      },
      {
        "名稱": "石水腹堅脹滿",
        "方法": "用白石英十兩，捶豆大，瓷瓶盛好酒二斗浸之，以泥重封，將馬糞及糠火燒之，常令小沸，從卯至午住火。次日暖一中盞飲之，日三度。酒盡，可再燒一度。（《聖惠方》）"
      }
    ]
  },
  {
    "名字": "紫石英",
    "出自": "《本經》上品",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "集解": [
      "《別錄》曰：紫石英生泰山山谷，採無時。",
      "普曰：生泰山或會稽，欲令如削，紫色達頭如樗蒲者。",
      "弘景曰：今第一用泰山石，色重澈下有根。次出雹零山，亦好。又有南城石，無根。又有青綿石，色亦重黑明澈。又有林邑石，腹裡必有一物如眼。吳興石，四面才有紫色，無光澤。會稽諸暨石，形色如石榴子。先時並雜用，今惟採泰山最勝。《仙經》不正用，而俗方重之。",
      "禹錫曰：按《嶺表錄異》云：瀧州山中多紫石英，其色淡紫，其質瑩澈，隨其大小皆五稜，兩頭如箭鏃。煮水飲之，暖而無毒，比之北中石英，其力倍矣。",
      "宗奭曰：紫石英明澈如水精，但色紫而不勻。",
      "時珍曰：按：《太平御覽》云：自大峴至泰山，皆有紫石英。泰山所出，甚瑰瑋。平氏陽山縣所出，色深特好。烏程縣北壟山所出，甚光明，但小黑，東莞縣爆山所出，舊以貢獻。江夏礬山亦出之。永嘉固陶村小山所出，芒角甚好，但色小薄爾。"
    ],
    "修治": ["時珍曰：凡入丸散，擴火煅醋淬七次，碾末水飛過，曬乾入藥。"],
    "氣味": ["甘", "溫", "無毒"],
    "氣味補充": [
      "《別錄》曰：辛。",
      "普曰：神農、扁鵲：味甘，平",
      "李當之：大寒",
      "雷公：大溫",
      "岐伯：甘，無毒",
      "之才曰：長石為之使。畏扁青、附子。惡鮀甲、黃連、麥句薑。得茯苓、人參，療心中結氣；得天雄、菖蒲，療霍亂。",
      "時珍曰：服食紫石英，乍寒乍熱者，飲酒良。"
    ],
    "主治": [
      "心腹咳逆邪氣，補不足，女子風寒在子宮，絕孕十年無子。久服溫中，輕身延年（《本經》）。",
      "療上氣心腹痛，寒熱邪氣結氣，補心氣不足，定驚悸，安魂魄。填下焦，止消渴，除胃中久寒（《別錄》）。",
      "養肺氣，治驚癇，蝕膿（甄權）。"
    ],
    "發明": [
      "好古曰：紫石英入手少陰、足缺陰經。",
      "權曰：虛而驚悸不安者，宜加用之。女子服之，有子。",
      "胡洽及《千金方》，則多雜諸藥同用。今方治婦人及心病，時有使者。",
      "時珍曰：紫石英，手少陰、足缺陰血分藥也。上能鎮心，重以去怯也。下能益肝，濕以去枯也。心生血，肝藏血，其性暖而補，故心神不安，肝血不足，及女子血海虛寒不孕者宜之。《別錄》言其補心氣，甄權言其養肺者，殊昧氣陽血陰營衛之別。惟《本經》所言諸證，甚得此理。"
    ],
    "附方": [
      {
        "名稱": "虛勞驚悸",
        "方法": "紫石英五兩，打如豆大，水淘一遍，以水一斗，煮取二升，細細服，或煮粥食，水儘可再煎之。（張文仲方）"
      },
      {
        "名稱": "風熱瘛瘲",
        "方法": "風引湯：治風熱瘛瘲，及驚癇瘛瘲。紫石英、赤石脂、白石脂、寒水石、石膏、乾薑、大黃、龍齒、桂枝、牡蠣、甘草、滑石等分。㕮咀。水一升，煎去三分，食後溫呷，無不效者。（仲景《金匱方》）"
      },
      {
        "名稱": "癰腫毒氣",
        "方法": "紫石英火燒醋淬，為末。生薑、米醋煎敷之，磨亦得。（《日華本草》）"
      }
    ]
  },
  {
    "名字": "菩薩石",
    "別稱": ["放光石", "陰精石（《綱目》）"],
    "出自": "《日華》",
    "來源": {
      "本草綱目": {
        "部": "金石",
        "卷": "八",
        "類": "玉"
      }
    },
    "集解": [
      "宗奭曰：嘉州峨眉山出菩薩石，色瑩白明澈，若泰山狼牙石、上饒水精之類，日中照之有五色，如佛頂圓光，因以名之。",
      "時珍曰：出峨眉、五臺、匡廬岩竇間。其質六稜，或大如棗慄，其色瑩潔，映日則光采微芒，有小如櫻珠，則五色粲然可喜，亦石英之類也。",
      "丹爐家煅制，作五金三黃匱。"
    ],
    "氣味": ["甘", "平", "無毒"],
    "主治": [
      "解藥毒蠱毒，及金石藥發動作癰疽渴疾，消撲損瘀血，止熱狂驚癇，通月經，解風腫，除淋，並水磨服。蛇、蟲、蜂、蠍、狼、犬、毒箭等傷，並末敷之（大明）。",
      "明目去翳（時珍）。"
    ]
  }
]
