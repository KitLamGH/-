[
  {
    "名字": "金",
    "別稱": ["黃牙（《鏡源》）", "太真"],
    "出自": "《別錄》中品",
    "釋名": [
      "時珍曰：按許慎《說文》云：五金黃為之長，久埋不生衣，百鍊不輕，從革不違，生於土，故字左右注，象金在土中之形。",
      "《爾雅》云：黃金，謂之璗，美者謂之鏐，餅金，謂之鈑；絕澤謂之銑。",
      "獨孤滔云：天生牙謂之黃牙。梵書謂之蘇伐羅。",
      "弘景曰：仙方名金為太真。"
    ],
    "集解": [
      "《別錄》曰：金屑生益州，採無時。",
      "弘景曰：金之所生，處處皆有，梁、益、寧三州多有，出水沙中。作屑，謂之生金。建平、晉安亦有金沙，出石中，燒熔鼓鑄為砣，雖被火亦未熟，猶須更煉。高麗、扶南及西域等地成器，皆煉熟可服。",
      "藏器曰：生金生嶺南夷獠峒穴山中，如赤黑碎石、金鐵屎之類。南人云：毒蛇齒落在石中。又云：蛇屎著石上，及熓鳥屎著石上皆碎，取毒處為生金，有大毒，殺人。本草言黃金有毒，誤矣。生金與黃金全別也。常見人取金，掘地深丈餘，至紛子石，石皆一頭黑焦，石下有金，大者如指，小者猶麻豆，色如桑黃，咬時極軟，即是真金。夫匠竊而吞者，不見有毒。其麩金出水沙中，氈上淘取，或鵝鴨腹中得之，即便打成器物，亦不重煉。煎取金汁，便堪鎮心。",
      "志曰：今醫家所用，皆煉熟金箔，及以水煮金器，取汁用之，則無毒矣。皇朝收復嶺表，詢訪彼人，並無蛇屎之說，藏器傳聞之言，非矣。",
      "頌曰：今饒、信、南劍、登州所出，採亦多端，或有若山石狀者，若米豆粒者，此類皆未經火，併為生金。",
      "珣曰：《山海經》所說諸山出金極多，不能備錄。",
      "《廣州記》云：大食國出金最多，貨易並用金錢。",
      "《異物志》云：金生麗水。又蔡州出瓜子金，雲南出顆塊金，在山石間採之。黔南、遂府、吉州水中，併產麩金。",
      "《嶺表錄異》云：五嶺內富州、賓州、澄州、涪縣，江溪河皆產金。居人多養鵝鴨取屎，以淘金片，日得一兩或半兩，有經日不獲一星者。其金夜明。",
      "宗奭曰：顆塊金，即穴山至百十尺，見伴金石，定見金也。其石褐色，一頭如火燒黑之狀，其金色深赤黃。麩金，即在江沙水中淘汰而得，其色淺黃。皆是生金，得之皆當鑄煉，麩金耗多。入藥當用塊金，色既深，則金氣足余。須防藥製成及點化者，此等焉得有造化之氣。如紫雪之類，用金煮汁，蓋假其自然之氣爾。又東南金色深，西南金色淡，亦土地所宜也。",
      "時珍曰：金有山金、沙金二種。其色七青、八黃、九紫、十赤，以赤為足色。和銀者性柔，試石則色青；和銅者性硬，試石則有聲。",
      "《寶貨辨疑》云：馬蹄金象馬蹄，難得。橄欖金出荊湖嶺南；胯子金象帶胯，出湖南北；瓜子金大如瓜子，麩金如麩片，出湖南等地；沙金細如沙屑，出蜀中；葉子金出雲南。",
      "《地鏡圖》云：黃金之氣赤，夜有火光及白鼠。或云：山有薤，下有金。凡金曾在塚墓間及為釵釧溲器者，陶隱居謂之辱金，不可合煉。",
      "《寶藏論》云：金有二十種。又外國五種。還丹金，出丹穴中，體含丹砂，色尤赤，合丹服之，稀世之寶也。麩金出五溪、漢江，大者如瓜子，小者如麥，性平無毒。山金出交廣南韶諸山，銜石而生。馬蹄金乃最精者，二蹄一斤。毒金即生金，出交廣山石內，赤而有大毒，殺人，煉十餘次，毒乃已。此五種皆真金也。水銀金、丹砂金、雄黃金、雌黃金、硫黃金、曾青金、石綠金、石膽金、母砂金、白錫金、黑鉛金，並藥製成者。銅金、生鐵金、熟鐵金、鍮石金，並藥點成者。已上十五種，皆假金也，性頑滯有毒。外有五種，乃波斯紫磨金、東夷青金、林邑赤金、西戎金、占城金也。"
    ],
    "來源": {
      "本草綱目": {
        "部": "金石",
        "卷": "八",
        "類": "金"
      }
    },
    "氣味": ["辛", "平", "有毒"],
    "氣味補充": [
      "大明曰：無毒。",
      "珣曰：生者有毒，熟者無毒。",
      "宗奭曰：不曰金而更加屑字者，是已經磨屑可用之義，必須烹煉鍛屑為箔，方可入藥。金箔亦同生金，有毒能殺人，且難解。有中其毒者，唯鷓鴣肉可解之。若不經鍛，屑即不可用。金性惡錫，畏水銀，得余甘子則體柔，亦相感耳。",
      "時珍曰：洗金以鹽。駱駝、驢、馬脂，皆能柔金。金遇鉛則碎，翡翠石能屑金，亦物性相制也。金蛇能解生金毒。晉賈后飲金屑酒而死，則生金有毒可知矣。凡用金箔，須辨出銅箔。"
    ],
    "主治": [
      "鎮精神，堅骨髓，通利五臟邪氣，服之神仙（《別錄》）。",
      "療小兒驚傷五臟，風癇失志，鎮心安魂魄（甄權）。",
      "癲癇風熱，上氣咳嗽，傷寒肺損吐血，骨蒸勞極作渴，並以箔入丸散服（李珣）。",
      "破冷氣，除風（青霞子）。"
    ]
  },
  {
    "名字": "金漿",
    "出自": "《拾遺》",
    "來源": {
      "本草綱目": {
        "部": "金石",
        "卷": "八",
        "類": "金"
      }
    },
    "氣味": ["辛", "平", "有毒"],
    "主治": ["鎮精神，堅骨髓，通利五臟邪氣，服之可成神仙（《別錄》）。"],
    "發明": [
      "弘景曰：生金辟惡而有毒，不煉，服之殺人。仙經以醯、蜜及豬肪、牡荊、酒輩煉至柔軟，服之成仙，亦以合水銀作丹砂。醫方都無用者，當是慮其有毒耳。損之曰：生者殺人，百鍊者乃堪服，水銀合膏飲即不煉。",
      "頌曰：金屑，古方不見用者，唯作金箔，入藥甚便。又古方金石凌、紅雪、紫雪輩，皆取金銀煮汁，此通用經煉者，假其氣爾。",
      "時珍曰：金乃西方之行，性能制木，故療驚癇風熱肝膽之病，而古方罕用，唯服食家言之。",
      "《淮南三十六水法》，亦化為漿服餌。",
      "葛洪《抱朴子》言：餌黃金不亞於金液。其法用豕負革肪、苦酒，煉之百遍即柔，或以樗皮治之，或以牡荊酒、磁石消之為水，或以雄黃、雌黃合餌，皆能地仙。又言丹砂化為聖金，服之昇仙。",
      "《別錄》、陳藏器亦言久服神仙。其說蓋自秦皇、漢武時方士傳流而來，豈知血肉之軀，水穀為賴，可能堪此金石重墜之物久在腸胃乎？求生而喪生，可謂愚也矣。",
      "故《太清法》云：金，稟中宮陰己之氣，性本剛，服之傷損肌肉。",
      "又《東觀秘記》云：亡人以黃金塞九竅，則屍不朽。此雖近於理，然亦誨盜矣，曷若速化歸虛之為愈也哉。"
    ],
    "附方": [
      {
        "名稱": "風眼爛弦",
        "方法": "金環燒紅，掠上下瞼肉，日數次，甚妙。（《集簡方》）"
      },
      {
        "名稱": "牙齒風痛",
        "方法": "火燒金釵針之，立止。（《集簡方》）"
      },
      {
        "名稱": "輕粉破口",
        "方法": "凡水腫及瘡病，服輕粉後口瘡齦爛。金器煮汁頻頻含漱，能殺粉毒，以愈為度。（《外臺秘要》）"
      },
      {
        "名稱": "水銀入耳，能蝕人腦",
        "方法": "以金枕耳邊，自出也。（張仲景方）"
      },
      {
        "名稱": "水銀入肉，令人筋攣",
        "方法": "唯以金物熨之，水銀當出蝕金，候金白色是也，頻用取效，此北齊徐王方也。（《本草拾遺》）"
      }
    ]
  },
  {
    "名字": "銀",
    "別稱": ["白金（《綱目》）", "鋈"],
    "出自": "《別錄》中品",
    "釋名": [
      "時珍曰：《爾雅》：白金謂之銀，其美者曰鏐。",
      "《說文》云：鋈，白金也。梵書謂之阿路巴。"
    ],
    "集解": [
      "《別錄》曰：銀屑生永昌，採無時。",
      "弘景曰：銀之所出處，亦與金同，但是生土中也。煉餌法亦似金。永昌屬益州，今屬寧州。",
      "恭曰：銀與金，生不同處，所在皆有，而以虢州者為勝，此外多鉛穢為劣。高麗作帖者，云非銀礦所出，然色青不如虢州者。",
      "志曰：生銀出饒州樂平諸坑銀礦中，狀如硬錫，紋理粗錯自然者真。",
      "頌曰：銀在礦中與銅相雜，土人採得，以鉛再三煎煉方成，故為熟銀。生銀則生銀礦中，狀如硬錫。其金坑中所得，乃在土石中滲漏成條，若絲髮狀，土人謂之老翁須，極難得。方書用生銀，必得此乃真。",
      "珣曰：按《南越志》：波斯國有天生藥銀，用為試藥指環。又燒朱粉甕下，多年沉積有銀，號杯鉛銀，光軟甚好，與波斯銀功力相似，只是難得。今時燒煉家，每一斤生鉛，只得一、二銖。",
      "《山海經》云：東北樂平郡堂少山出銀甚多。黔中生銀體硬，不堪入藥。",
      "宗奭曰：銀出於礦，須煎煉成，故名熟銀。其生銀即不自礦中出而特然生者，又謂之老翁須，其入用不同。世之術士，以硃砂而成，以鉛汞而成，以焦銅而成者，既無造化之氣，豈可入藥，不可不別。",
      "時珍曰：閩、浙、荊、湖、饒、信、廣、滇、貴州諸處，山中皆產銀，有礦中煉出者，有沙土中煉出者。其生銀，俗稱銀筍、銀牙者也，亦曰出山銀。獨孤滔《丹房鏡源》所謂鉛坑中出褐色石，形如筍，打破即白，名曰自然牙，曰自然鉛，亦曰生鉛，此有變化之道，不堪服食者，是也。",
      "《管子》云：上有鉛，下有銀。",
      "《地鏡圖》云：山有蔥，下有銀。銀之氣，入夜正白，流散在地，其精變為白雄雞。",
      "《寶藏論》云：銀有十七種，又外有四種。天生牙，生銀坑內石縫中，狀如亂絲，色紅者上，入火紫白如草根者次之，銜黑石者最奇，生樂平、鄱陽產鉛之山，一名龍牙，一名龍鬚，是正生銀，無毒，為至藥根本也。生銀生石礦中，成片塊、大小不定，狀如硬錫。母砂銀，生五溪丹砂穴中，色理紅光。黑鉛銀，得子母之氣。此四種為真銀。有水銀銀、草砂銀、曾青銀、石綠銀、雄黃銀、雌黃銀、硫黃銀、膽礬銀、靈草銀，皆是以藥製成者；丹陽銀、銅銀、鐵銀、白錫銀，皆以藥點化者，十三種皆假銀也。外有四種：新羅銀、波斯銀、林邑銀、雲南銀，並精好。"
    ],
    "來源": {
      "本草綱目": {
        "部": "金石",
        "卷": "八",
        "類": "金"
      }
    },
    "類別": [
      {
        "名字": "銀屑",
        "修治": [
          "弘景曰：醫方鎮心丸用之，不可正服。為屑，當以水銀研，令消也。",
          "恭曰：方家用銀屑，取見成銀箔，以水銀消之為泥，合硝石及鹽研為粉，燒出水銀，淘去鹽石，為粉極細，用之乃佳，不得只磨取屑耳。",
          "時珍曰：入藥只用銀箔易細，若用水銀鹽硝制者，反有毒矣。",
          "《龍木論》謂之銀液。又有錫箔可偽，宜辨之。"
        ],
        "氣味": ["辛", "平", "有毒"],
        "氣味補充": ["珣曰：大寒，無毒。詳生銀下。"],
        "主治": [
          "安五臟，定心神，止驚悸，久服輕身長年（《別錄》）。",
          "定志，去驚癇，小兒癲疾狂走（甄權）。",
          "破冷除風（青霞子）。",
          "銀箔：堅骨，鎮心明目，去風熱癲癇。入丸散用（李珣）。"
        ]
      },
      {
        "名字": "生銀",
        "修治": [
          "弘景曰：醫方鎮心丸用之，不可正服。為屑，當以水銀研，令消也。",
          "恭曰：方家用銀屑，取見成銀箔，以水銀消之為泥，合硝石及鹽研為粉，燒出水銀，淘去鹽石，為粉極細，用之乃佳，不得只磨取屑耳。",
          "時珍曰：入藥只用銀箔易細，若用水銀鹽硝制者，反有毒矣。",
          "《龍木論》謂之銀液。又有錫箔可偽，宜辨之。"
        ],
        "氣味": ["辛", "寒", "無毒"],
        "氣味補充": [
          "獨孤滔云：鉛內銀：有毒。",
          "保升曰：畏黃連、甘草、飛廉、石亭脂、砒石，惡羊血、馬目毒公。",
          "大明曰：冷，微毒。畏磁石，惡錫，忌生血。",
          "時珍曰：荷葉、蕈灰能粉銀。羚羊角、烏賊魚骨、鼠尾、龜殼、生薑、地黃、磁石，俱能瘦銀。羊脂、紫蘇子，皆能柔銀。"
        ],
        "主治": [
          "熱狂驚悸，發癇恍惚，夜臥不安譫語，邪氣鬼祟。服之明目鎮心，安神定志。小兒諸熱丹毒，並以水磨服之，功勝紫雪（《開寶》）。",
          "小兒中惡，熱毒煩悶，水磨服之（大明）。",
          "煮水，入蔥白、粳米作粥食，治胎動不安，漏血（時珍）。"
        ]
      },
      {
        "名字": "黃銀",
        "出自": "《拾遺》",
        "釋名": [
          "恭曰：黃銀，本草不載，俗云為器辟惡，乃為瑞物。",
          "藏器曰：黃銀載在《瑞物圖經》，既堪為器，明非瑞物。",
          "時珍曰：按《方勺泊宅編》云：黃銀出蜀中，色與金無異，但上石則白色。",
          "《熊太古冀越集》云：黃銀絕少，道家言鬼神畏之。",
          "《六帖》載唐太宗賜房玄齡帶云：世傳黃銀鬼神畏之。",
          "《春秋運鬥樞》云：人君秉金德而生，則黃銀見世。人以鍮石為黃銀，非也。鍮石，即藥成黃銅也。"
        ]
      },
      {
        "名字": "烏銀",
        "釋名": [
          "藏器曰：今人用硫黃熏銀，再宿瀉之，則色黑矣。工人用為器。養生者以器煮藥，兼於庭中高一、二丈處，夜承露醴飲之，長年辟惡。"
        ]
      }
    ],

    "發明": [
      "好古曰：白銀屬肺。",
      "頌曰：銀屑，葛洪《肘後方》治癰腫五石湯中用之。",
      "宗奭曰：本草言銀屑有毒，生銀無毒，釋者略漏不言。蓋生銀已發於外，無蘊郁之氣，故無毒；礦銀蘊於石中，鬱結之氣全未敷暢，故有毒也。",
      "時珍曰：此說非矣。生銀初煎出如縵理，乃其天真，故無毒。熔者投以少銅，則成絲紋金花，銅多則反敗銀，去銅則復還銀。而初入少銅終不能出，作偽者又制以藥石鉛錫。且古法用水銀煎消，制銀箔成泥入藥，所以銀屑有毒。銀本無毒，其毒則諸物之毒也。今人用銀器飲食，遇毒則變黑；中毒死者，亦以銀物探試之，則銀之無毒可徵矣。其入藥，亦是平肝鎮怯之義。",
      "故《太清服煉書》言：銀稟西方辛陰之神，結精為質，性剛戾，服之能傷肝，是也。",
      "《抱朴子》言銀化水服，可成地仙者，亦方士謬言也，不足信。",
      "斅曰：凡使金銀銅鐵，只可渾安在藥中，借氣生藥力而已，勿入藥服，能消人脂。"
    ],
    "附方": [
      {
        "名稱": "妊娠腰痛如折",
        "方法": "銀一兩，水三升，煎二升，服之。（《子母秘錄》）"
      },
      {
        "名稱": "胎動欲墮，痛不可忍",
        "方法": "銀五兩，苧根二兩。清酒一盞，水一大盞，煎一盞，溫服。（《婦人良方》）"
      },
      {
        "名稱": "胎熱橫悶",
        "方法": "生銀五兩，蔥白三寸，阿膠（炒）半兩。水一盞，煎服。亦可入糯米，作粥食。（《聖惠方》）"
      },
      {
        "名稱": "風牙疼痛",
        "方法": "文銀一兩，燒紅淬燒酒一盞，熱漱飲之，立止。（《集簡方》）"
      },
      {
        "名稱": "口鼻疳蝕，穿唇透頰",
        "方法": "銀屑一兩，水三升，銅器煎一升，日洗三、四次。（《聖濟錄》）"
      },
      {
        "名稱": "身面赤疵",
        "方法": "常以銀揩，令熱，久久自消。（《千金翼》）"
      }
    ]
  },
  {
    "名字": "錫吝脂",
    "出自": "《綱目》",
    "集解": ["時珍曰：此乃波斯國銀礦也，一作悉藺脂。"],
    "來源": {
      "本草綱目": {
        "部": "金石",
        "卷": "八",
        "類": "金"
      }
    },
    "主治": [
      "目生翳膜，用火燒銅針輕點，乃敷之，不痛。又主一切風氣，及三焦消渴飲水，併入丸藥用（時珍）。"
    ],
    "附方": [
      {
        "名稱": "小兒天吊多涎，搐搦不定",
        "方法": "錫吝脂一兩（水淘黑汁令盡），水銀一分（以少棗肉研，不見星），牛黃半分，麝香半分，研勻，粳米飯丸黍米大。每服三十二丸，新汲水下，名保命丹。（《普濟方》）"
      }
    ]
  },
  {
    "名字": "銀膏",
    "出自": "《唐本草》",
    "集解": [
      "恭曰：其法用白錫和銀薄及水銀合成之，凝硬如銀，合煉有法。",
      "時珍曰：今方士家有銀脆，恐即此物也。"
    ],
    "氣味": ["辛", "大寒", "有毒"],
    "來源": {
      "本草綱目": {
        "部": "金石",
        "卷": "八",
        "類": "金"
      }
    },
    "主治": [
      "熱風，心虛驚悸，恍惚狂走，膈上熱，頭面熱，風衝心上下，安神定志，鎮心明目，利水道，治人心風健忘，亦補牙齒缺落（蘇恭）。"
    ]
  },
  {
    "名字": "硃砂銀",
    "出自": "《日華》",
    "集解": [
      "時珍曰：此乃方士用諸藥合硃砂煉製而成者。",
      "《鶴頂新書》云：丹砂受青陽之氣，始生礦石，二百年成丹砂而青女孕，三百年而成鉛，又二百年而成銀，又二百年復得太和之氣，化而為金。又曰：金公以丹砂為子，是陰中之陽，陽死陰凝，乃成至寶。"
    ],
    "氣味": ["冷", "無毒"],
    "氣味補充": ["大明曰：畏石亭脂、磁石、鐵，忌一切血。"],
    "來源": {
      "本草綱目": {
        "部": "金石",
        "卷": "八",
        "類": "金"
      }
    },
    "主治": [
      "延年益色，鎮心安神，止驚悸，辟邪，治中惡蠱毒，心熱煎煩，憂忘虛劣（大明）。"
    ]
  },
  {
    "名字": "赤銅",
    "別稱": [
      "紅銅（《綱目》）",
      "赤金（弘景）",
      "銅落",
      "銅末",
      "銅花",
      "銅粉",
      "銅砂"
    ],
    "出自": "《唐本草》",
    "釋名": ["銅與金同，故字從金、同也。"],
    "集解": [
      "弘景曰：銅為赤金，生熟皆赤，而本草無用。今銅青及大錢皆入方用，並是生銅，應在下品之例也。",
      "時珍曰：銅有赤銅、白銅、青銅。赤銅出川、廣、云、貴諸處山中，土人穴山採礦煉取之。白銅出雲南，青銅出南番，唯赤銅為用最多，且可入藥。人以爐甘石煉為黃銅，其色如金。砒石煉為白銅，雜錫煉為響銅。",
      "《山海經》言：出銅之山四百六十七，今則不知其幾也。",
      "寶藏論》云：赤金一十種：丹陽銅、武昌白慢銅、一生銅、生銀銅，皆不出陶冶而生者，無毒，宜作鼎器。波斯青銅，可為鏡。新羅銅，可作鍾。石綠、石青、白、青等銅，並是藥製成。鐵銅以苦膽水浸至生赤，煤熬煉成而黑堅。錫坑銅大軟，可點化。自然銅見本條。",
      "鶴頂新書》云：銅與金銀同一根源也，得紫陽之氣而生綠，綠二百年而生石，銅始生於中，其氣稟陽，故質剛戾。",
      "《管子》云：上有陵石，下有赤銅。",
      "《地鏡圖》云：山有磁石，下有金若銅。草莖黃秀，下有銅器。銅器之精，為馬為僮。",
      "抱朴子》云：銅有牝牡。在火中尚赤時，令童男、童女以水灌之，銅自分為兩段，凸起者牡也，凹下者牝也。以牝為雌劍，牡為雄劍，帶之入江湖，則蛟龍水神皆畏避也。"
    ],
    "類別": [
      {
        "名字": "赤銅屑",
        "修治": [
          "時珍曰：即打銅落下屑也。或以紅銅火煅水淬，亦自落下。以水淘淨，用好酒入沙鍋內炒見火星，取研末用。"
        ]
      }
    ],
    "氣味": ["苦", "平", "微毒"],
    "氣味補充": [
      "時珍曰：蒼朮粉銅，巴豆、牛脂軟銅，慈菇、乳香啞銅，物性然也。"
    ],
    "來源": {
      "本草綱目": {
        "部": "金石",
        "卷": "八",
        "類": "金"
      }
    },
    "主治": [
      "賊風反折，熬使極熱，投酒中，服五合，日三。或以五斤燒赤，納二斗酒中百遍，如上服之。又治腋臭，以醋和如麥飯，袋盛，先刺腋下脈去血，封之，神效（《唐本》）。",
      "明目，治風眼，接骨焊齒，療女人血氣及心痛（大明）。",
      "同五倍子，能染鬚髮（時珍）。"
    ],
    "發明": [
      "時珍曰：《太清服煉法》云：銅稟東方乙陰之氣結成，性利，服之傷腎。既云傷腎，而又能接骨，何哉？",
      "藏器曰：赤銅屑主折傷，能焊人骨，及六畜有損者，細研酒服，直入骨損處，六畜死後，取骨視之，猶有焊痕，可驗。打熟銅不堪用。",
      "慎微曰：《朝野僉載》云：定州崔務墜馬折足，醫者取銅末和酒服之，遂瘥，及亡後十年改葬，視其脛骨折處，猶有銅束之也。"
    ],
    "附方": [
      {
        "名稱": "腋下狐臭",
        "方法": "崔氏方：用清水洗淨，又用清酢漿洗淨，微揩破，取銅屑和酢熱揩之，甚驗。（《外臺》）"
      }
    ]
  },
  {
    "名字": "自然銅",
    "別稱": ["石髓鉛"],
    "出自": "宋《開寶》",
    "釋名": ["志曰：其色青黃如銅，不從礦煉，故號自然銅。"],
    "集解": [
      "志曰：自然銅生邕州山岩間出銅處，於坑中及石間採得，方圓不定，其色青黃如銅。",
      "頌曰：今信州、火山軍銅坑中及石間皆有之。信州出一種如亂銅絲狀，云在銅礦中，山氣熏蒸，自然流出，亦若生銀老翁須之類。入藥最好。火山軍出者，顆塊如銅，而堅重如石，醫家謂之銗石，用之力薄。採無時。今南方醫者說：自然銅有兩三體：一體大如麻黍，或多方解，累累相綴，至如斗大者，色煌煌明爛如黃金、鍮石，入藥最上。一體成塊，大小不定，亦光明而赤。一體如薑石、鐵屎之類。又有如不冶而成者，形大小不定，皆出銅坑中，擊之易碎，有黃赤，有青黑，煉之乃成銅也。其說分析頗精，而未嘗見似亂絲者。又云：今市人多以銗石為自然銅，燒之成青焰如硫黃者是也。此亦有二、三種：一種有殼如禹餘糧，擊破其中光明如鑑，色黃類鍮石也；一種青黃而有牆壁，成紋如束針；一種碎理如團砂者，皆光明如銅，色多青白而赤少者，燒之皆成煙焰，頃刻都盡。今醫家多誤以此為自然銅，市中所貨往往是此，而自然銅用須火煅，此乃畏火，不必形色，只此可辨也。獨孤滔曰：自然銅出信州鉛山縣，銀場銅坑中深處有銅礦，多年礦氣結成，似馬屁勃也。色紫重，食之苦澀者是真。今人以大𥔒石為自然銅，誤矣。",
      "承曰：今辰州川澤中，出一種自然銅，形圓似蛇含，大者如胡桃，小者如慄，外有皮，黑色光潤，破之與銗石無別，但比銗石不作臭氣耳，入藥用之殊驗。",
      "斆曰：石髓鉛即自然銅。勿用方金牙，真相似，若誤餌之，吐殺人。石髓鉛似干銀泥，味微甘也。",
      "時珍曰：按《寶藏論》云：自然銅生曾青、石綠穴中，狀如寒林草根，色紅膩，亦有牆壁。又一類似丹砂，光明堅硬有稜，中含銅脈，尤佳。又一種似木根，不紅膩，隨手碎為粉，至為精明，近銅之山則有之。今俗中所用自然銅，皆非也。"
    ],
    "修治": [
      "斆曰：採得石髓鉛捶碎，同甘草湯煮一伏時，至明漉出，攤令乾，入臼中搗了，重篩過，以醋浸一宿，至明，用六一泥泥瓷盒子，盛二升，文武火中養三日夜，才幹用蓋蓋了，火煅兩伏時，去土研如粉用。凡修事五兩，以醋兩鎰為度。",
      "時珍曰：今人只以火煅醋淬七次，研細水飛過用。"
    ],
    "來源": {
      "本草綱目": {
        "部": "金石",
        "卷": "八",
        "類": "金"
      }
    },
    "氣味": ["辛", "平", "無毒"],
    "氣味補充": ["大明曰：涼。"],
    "主治": [
      "折傷，散血止痛，破積聚（《開寶》）。",
      "消瘀血，排膿，續筋骨，治產後血邪，安心，止驚悸，以酒磨服（大明）。"
    ],
    "發明": [
      "宗奭曰：有人以自然銅飼折翅胡雁，後遂飛去。今人打撲損，研細水飛過，同當歸、沒藥各半錢，以酒調服，仍手摩病處。",
      "震亨曰：自然銅，世以為接骨之藥，然此等方盡多，大抵宜補氣、補血、補胃。俗工唯在速效，迎合病人之意，而銅非煅不可用，若新出火者，其火毒、金毒相扇，挾香藥熱毒，雖有接骨之功，燥散之禍，甚於刀劍，戒之。",
      "時珍曰：自然銅接骨之功，與銅屑同，不可誣也。但接骨之後，不可常服，即便理氣活血可爾。"
    ],
    "附方": [
      {
        "名稱": "心氣刺痛",
        "方法": "自然銅，火煅醋淬九次，研末，醋調一字服，即止。（《衛生易簡方》）"
      },
      {
        "名稱": "項下氣癭",
        "方法": "自然銅貯水甕中，逐日飲食，皆用此水，其癭自消。或火燒煙氣，久久吸之，亦可。（楊仁齋《直指方》）"
      },
      {
        "名稱": "暑濕癱瘓，四肢不能動",
        "方法": "自然銅（燒紅，酒浸一夜）、川烏頭（炮）、五靈脂、蒼朮（酒浸）各一兩，當歸二錢（酒浸）。為末，酒糊丸梧子大。每服七丸，酒下，覺四肢麻木即止。（陸氏《積德堂方》）"
      }
    ]
  },
  {
    "名字": "銅礦石",
    "別稱": ["礦音古猛切", "𨥥"],
    "出自": "《唐本草》",
    "釋名": [
      "時珍曰：礦，粗惡也。五金皆有粗石銜之，故名。麥之粗者，曰𪍿；犬之惡者，亦曰獷。",
      "麥之粗者，曰𪍿；犬之惡者，亦曰獷。"
    ],
    "集解": [
      "恭曰：銅礦石，狀如薑石而有銅星，熔之取銅也。出銅山中。許慎《說文》云：礦，銅鐵樸石也。"
    ],
    "氣味": ["酸", "寒", "有小毒"],
    "主治": ["疔腫惡瘡，為末敷之。驢馬脊瘡，臭腋，磨汁塗之《唐本》）。"]
  },
  {
    "名字": "銅青",
    "別稱": ["銅綠"],
    "出自": "宋《嘉祐》",
    "集解": [
      "藏器曰：生熟銅皆有青，即是銅之精華，大者即空綠，以次空青也。銅青則是銅器上綠色者，淘洗用之。",
      "時珍曰：近時人以醋製銅生綠，取收曬乾貨之。"
    ],
    "氣味": ["酸", "平", "微毒"],
    "主治": [
      "婦人血氣心痛，合金瘡止血，明目，去膚赤息肉（藏器）。",
      "主風爛眼淚出（之才）。",
      "治惡瘡、疳瘡，吐風痰，殺蟲（時珍）。"
    ],
    "發明": [
      "時珍曰：銅青乃銅之液氣所結，酸而有小毒，能入肝膽，故吐利風痰，明目殺疳，皆肝膽之病也。",
      "《抱朴子》云：銅青塗木，入水不腐。"
    ],
    "附方": [
      {
        "名稱": "風痰猝中",
        "方法": "碧琳丹：治痰涎潮盛，卒中不語，及一切風癱。用生綠二兩，乳細，水化去石，慢火熬干，取辰日、辰時、辰位上修合，再研入麝香一分，糯米粉糊和丸彈子大，陰乾。猝中者，每丸作二服，薄荷酒研下；餘風，硃砂酒化下。吐出青碧涎，瀉下惡物，大效。治小兒，用綠雲丹：銅綠不計多少，研粉，醋麵糊丸芡子大。每薄荷酒化服一丸，須臾吐涎如膠，神效。（《經驗方》）"
      },
      {
        "名稱": "爛弦風眼",
        "方法": "銅青，水調塗碗底，以艾熏乾，刮下，塗爛處。（《衛生易簡方》）"
      },
      {
        "名稱": "赤發禿落",
        "方法": "油磨銅錢衣，塗之即生。（《普濟方》）"
      },
      {
        "名稱": "面黶黑痣",
        "方法": "以草劃破，銅綠末敷之，三日勿洗水，自落。厚者，再上之。（《聖濟錄》）"
      },
      {
        "名稱": "走馬牙疳",
        "方法": "銅青、滑石、杏仁等分，為末，擦之立愈。（邵真人《經驗方》）"
      },
      {
        "名稱": "口鼻疳瘡",
        "方法": "銅青、枯礬等分。研敷之。又方：人中白一錢，銅綠三分。研敷之。"
      },
      {
        "名稱": "楊梅毒瘡",
        "方法": "銅綠醋煮研末，燒酒調搽，極痛出水，次日即干。或加白礬等分，研摻。（《簡便方》）"
      },
      {
        "名稱": "臁瘡頑癬",
        "方法": "銅綠七分（研），黃蠟一兩化熬，以厚紙拖過，表裡別以紙隔貼之。亦治楊梅瘡及蟲咬。（筆峰《雜興》）"
      },
      {
        "名稱": "諸蛇螫毒",
        "方法": "銅青敷之。（《千金方》）"
      },
      {
        "名稱": "百蟲入耳",
        "方法": "生油調銅綠滴入。（《衛生家寶方》）"
      },
      {
        "名稱": "頭上生蝨",
        "方法": "銅青、明礬末，摻之。（《摘玄方》）"
      }
    ]
  },
  {
    "名字": "鉛",
    "別稱": [
      "青金（《說文》）",
      "黑錫（《綱目》）",
      "金公（《綱目》）",
      "水中金"
    ],
    "出自": "《日華》",
    "釋名": [
      "時珍曰：鉛易沿流，故謂之鉛。錫為白錫，故此為黑錫。而神仙家拆其字為金公，隱其名為水中金。"
    ],
    "集解": [
      "頌曰：鉛生蜀郡平澤，今有銀坑處皆有之，燒礦而取。",
      "時珍曰：鉛生山穴石間，人挾油燈，入至數里，隨礦脈上下曲折斫取之。其氣毒人，若連月不出，則皮膚痿黃，腹脹不能食，多致疾而死。",
      "《地鏡圖》云：草青莖赤，其下多鉛。鉛錫之精為老婦。獨孤滔云：嘉州、利州出草節鉛，生鉛未煅者也。打破脆，燒之氣如硫黃。紫背鉛，即熟鉛，鉛之精華也，有變化，能碎金剛鑽。雅州出釣腳鉛，形如皂子大，又如蝌蚪子，黑色，生山澗沙中，可干汞。盧氏鉛粗惡力劣，信州鉛雜銅氣，陰平鉛出劍州，是銅鐵之苗，並不可用。",
      "《寶藏論》云：鉛有數種：波斯鉛，堅白為天下第一。草節鉛，出犍為，銀之精也。銜銀鉛，銀坑中之鉛也，內含五色。並妙。上饒樂平鉛，次於波斯、草節。負版鉛，鐵苗也，不可用。倭鉛，可勾金。",
      "《土宿真君本草》云：鉛乃五金之祖，故有五金狴犴、追魂使者之稱，言其能伏五金而死八石也。雌黃乃金之苗，而中有鉛氣，是黃金之祖矣。銀坑有鉛，是白金之祖矣。信鉛雜銅，是赤金之祖矣。與錫同氣，是青金之祖矣。硃砂伏於鉛而死於硫，硫戀於鉛而伏於硇，鐵戀於磁而死於鉛，雄戀於鉛而死於五加。故金公變化最多，一變而成胡粉，再變而成黃丹，三變而成密陀僧，四變而為白霜。",
      "《雷氏炮炙論》云：令鉛住火，須仗修天；如要形堅，豈忘紫背。",
      "注云：修天，補天石也。紫背，天葵也。"
    ],
    "修治": [
      "時珍曰：凡用以鐵銚熔化瀉瓦上，濾去渣腳，如此數次收用。其黑錫灰，則以鉛沙取黑灰。白錫灰，不入藥。"
    ],
    "氣味": ["甘", "寒", "無毒"],
    "氣味補充": ["藏器曰：小毒。"],
    "主治": [
      "鎮心安神，治傷寒毒氣，反胃嘔噦，蛇蜴所咬，炙熨之（大明）。",
      "療癭瘤，鬼氣疰忤。錯為末，和青木香，敷瘡腫惡毒（藏器）。",
      "消瘰癧癰腫，明目固牙，烏鬚髮，治實女，殺蟲墜痰，治噎膈消渴風癇，解金石藥毒（時珍）。"
    ],
    "類別": [
      {
        "名字": "黑錫灰",
        "主治": ["積聚，殺蟲，同檳榔末等分，五更米飲服（震亨）。"]
      }
    ],
    "發明": [
      "好古曰：黑錫，屬腎。時珍曰：鉛，稟北方癸水之氣，陰極之精，其體重實，其性濡滑，其色黑，內通於腎，故《局方》黑錫丹，《宣明》補真丹皆用之。得汞交感，即能治一切陰陽混淆，上盛下虛，氣升不降，發為嘔吐眩暈、噎膈反胃危篤諸疾，所謂鎮墜之劑，有反正之功。但性帶陰毒，不可多服，恐傷人心胃耳。鉛性又能入肉，故女子以鉛珠紝耳，即自穿孔；實女無竅者，以鉛作鋌，逐日紝之，久久自開，此皆昔人所未知者也。鉛變化為胡粉、黃丹、密陀僧、鉛白霜，其功皆與鉛同。但胡粉入氣分，黃丹入血分，密陀僧鎮墜下行，鉛白霜專治上焦胸膈，此為異耳。方士又鑄為梳，梳鬚髮令光黑，或用藥煮之，尤佳。"
    ],
    "附方": [
      {
        "名稱": "烏須明目",
        "方法": "黑鉛半斤，鍋內熔汁，旋入桑條灰，柳木攪成沙，篩末。每早揩牙，以水漱口洗目，能固牙明目，黑鬚發。（《勝金方》）"
      },
      {
        "名稱": "揩牙烏髭",
        "方法": "黑鉛消化，以不蛀皂莢寸切投入，炒成炭，入鹽少許，研勻。日用揩牙。摘去白髭，黑者更不白也。又方：黑錫一斤，炒灰埋地中五日，入升麻、細辛、訶子同炒黑。日用揩牙，百日效。（《普濟》）"
      },
      {
        "名稱": "牙齒動搖",
        "方法": "黑鉛消化，以不蛀皂莢寸切投入，炒成炭，入鹽少許，研勻。日用揩牙。摘去白髭，黑者更不白也。又方：黑錫一斤，炒灰埋地中五日，入升麻、細辛、訶子同炒黑。日用揩牙，百日效。（《普濟》）"
      },
      {
        "名稱": "烏須鉛梳",
        "方法": "鉛十兩，錫三兩，婆羅得三個，針砂、熟地黃半兩，茜根、胡桃皮一兩，沒石子、訶黎勒皮、硫黃、石榴皮、磁石、皂礬、烏麻油各二錢半，為末。先化鉛錫，入末一半，柳木攪勻，傾入梳模子，印成修齒。余末同水煮梳，三日三夜，水耗加之，取出故帛重包五日。每以熟皮襯手梳一百下，須先以皂莢水洗淨拭乾。（《普濟》）"
      },
      {
        "名稱": "腎臟氣發攻心，面黑欲死，及諸氣奔豚喘急",
        "方法": "鉛二兩，石亭脂二兩，丁香一兩，木香一兩，麝香一錢。先化鉛炒乾，入亭脂急炒，焰起以醋噴之，傾入地坑內覆住，待冷取研，粟飯丸芡子大。每用二丸，熱酒化服，取汗或下或通氣即愈。如大便不通，再用一丸，入玄明粉五分服。（《聖濟錄》）"
      },
      {
        "名稱": "婦人血氣，冷痛攻心",
        "方法": "鉛二兩，石亭脂二兩，丁香一兩，木香一兩，麝香一錢。先化鉛炒乾，入亭脂急炒，焰起以醋噴之，傾入地坑內覆住，待冷取研，粟飯丸芡子大。每用二丸，熱酒化服，取汗或下或通氣即愈。如大便不通，再用一丸，入玄明粉五分服。（《聖濟錄》）"
      },
      {
        "名稱": "風癇吐沫，反目抽掣，久患者",
        "方法": "黑鉛、水銀（結砂）、南星（炮）各一兩。為末，糯飯丸綠豆大。一歲一丸，乳汁下。（《普濟方》）"
      },
      {
        "名稱": "反胃噦逆",
        "方法": "黑鉛化汁，入紙灰以柳木槌研成粉，一兩，入米醋一升，砂鍋熬膏，入蒸餅末少許，搗丸小豆大。每服一丸，薑湯下。（《聖濟錄》）"
      },
      {
        "名稱": "多年反胃不止",
        "方法": "紫背鉛二兩，石亭脂二兩，鹽滷汁五兩，燒鉛以滷汁淬盡，與亭脂同炒，或焰起，銚子蓋上焰即止，研勻，蒸餅和丸梧子大。每服二十丸，煎石蓮、乾柿湯下。（《聖濟錄》）"
      },
      {
        "名稱": "消渴煩悶",
        "方法": "黑鉛、水銀等分。結如泥，常含豆許，吞津。（《聖惠方》）"
      },
      {
        "名稱": "寸白蟲病",
        "方法": "先食豬肉一片，乃以沙糖水調黑鉛灰四錢，五更服之，蟲盡下，食白粥一日。許學士病嘈雜，服此下二蟲，一寸斷，一長二尺五寸，節節有斑紋也。（《本事方》）"
      },
      {
        "名稱": "水腫浮滿",
        "方法": "烏錫五兩，皂莢一挺（炙）。酒二斗，煮六沸。頻服，至小便出二、三升，即消。（《千金翼》）"
      },
      {
        "名稱": "小便不通",
        "方法": "黑鉛錯末一兩，生薑半兩，燈心一握，井水煎服，先以炒蔥貼臍。（《聖惠方》）"
      },
      {
        "名稱": "猝然咳嗽",
        "方法": "爐中鉛屑、桂心、皂莢等分。為末，蜜丸如梧子大。每飲下十五丸，忌蔥。（《備急方》）"
      },
      {
        "名稱": "瘰癧結核",
        "方法": "鉛三兩，鐵器炒取黑灰，醋和塗上，故帛貼之，頻換，去惡汁。如此半月，不痛不破，內消為水而愈。（劉禹錫《傳信方》）"
      },
      {
        "名稱": "癰疽發背",
        "方法": "黑鉛一斤，甘草三兩（微炙）。瓶盛酒一斗浸甘草，乃熔鉛投酒中，如此九度，去滓。飲酒醉臥即愈。（《經驗方》）"
      },
      {
        "名稱": "金石藥毒",
        "方法": "黑鉛一斤，熔化，投酒一升，如此十餘次，待酒至半升，頓飲。（《勝金方》）"
      },
      {
        "名稱": "取輕粉毒",
        "方法": "出山黑鉛五斤，打壺一把，盛燒酒十五斤，納土茯苓半斤，乳香三錢，封固，重湯煮一日夜，埋土中，出火毒。每日早晚任性飲數杯，後用瓦盆接小便，自有粉出為驗。服至筋骨不痛，乃止。（《醫方摘要》）"
      },
      {
        "名稱": "解砒霜毒",
        "方法": "煩躁如狂，心腹疼痛，四肢厥冷，命在須臾。黑鉛四兩，磨水一碗灌之。（《華佗危病方》）"
      },
      {
        "名稱": "解硫黃毒",
        "方法": "黑錫煎湯服，即解。（《集簡方》）"
      }
    ]
  },
  {
    "名字": "鉛霜",
    "別稱": ["鉛白霜"],
    "出自": "《日華》",
    "修治": [
      "頌曰：鉛霜，用鉛雜水銀十五分之一合煉作片，置醋甕中密封，經久成霜。",
      "時珍曰：以鉛打成錢，穿成串，瓦盆盛生醋，以串橫盆中，離醋三寸，仍以瓦盆覆之，置陰處，候生霜刷下，仍合住。"
    ],
    "氣味": ["甘", "酸", "冷", "無毒"],
    "氣味補充": ["宗奭曰：鉛霜塗木瓜，即失酸味，金剋木也。"],
    "發明": [
      "頌曰：鉛霜性極冷，治風痰及嬰孺驚滯藥，今醫家用之尤多。",
      "時珍曰：鉛霜乃鉛汞之氣交感英華所結，道家謂之神符白雪，其墜痰去熱，定驚止瀉，蓋有奇效，但非久服常用之物爾。病在上焦者，宜此清鎮。"
    ],
    "主治": [
      "消痰，止驚悸，解酒毒，去胸膈煩悶，中風痰實，止渴（大明）。",
      "去膈熱涎塞（宗奭）。",
      "治吐逆，鎮驚去怯，黑鬚發（時珍）。"
    ],
    "附方": [
      {
        "名稱": "小兒驚熱，心肺積熱，夜臥多驚",
        "方法": "鉛霜、牛黃各半分，鐵粉一分。研勻。每服一字，竹瀝調下。（《聖濟錄》）"
      },
      {
        "名稱": "驚風癇疾，喉閉牙緊",
        "方法": "鉛白霜一字，蟾酥少許。為末，烏梅肉蘸藥於齦上揩之，仍吹通關藥，良久便開。（《普濟方》）"
      },
      {
        "名稱": "消渴煩熱",
        "方法": "鉛白霜、枯白礬等分。為末，蜜丸芡子大。綿裹，含化咽汁。又方：鉛白霜一兩，根黃、硝石各一兩。為末。每冷水服一錢。（《聖濟錄》）"
      },
      {
        "名稱": "喉痹腫痛",
        "方法": "鉛白霜、甘草半兩，青黛一兩，為末，醋糊丸芡子大。每含咽一丸，立效。（《聖濟錄》）"
      },
      {
        "名稱": "懸癰腫痛",
        "方法": "鉛白霜一分，甘草（半生半炙）一分。為末。綿裹含咽。（《聖惠方》）"
      },
      {
        "名稱": "口疳齦爛，氣臭血出，不拘大人小兒",
        "方法": "鉛白霜、銅綠各二錢，白礬豆許。為末掃之。（《宣明方》）"
      },
      {
        "名稱": "鼻衄不止",
        "方法": "鉛白霜末。新汲水服一字。（《十全博救方》）"
      },
      {
        "名稱": "痔瘡腫痛",
        "方法": "鉛白霜、白片腦各半字。酒調塗之，隨手見效。（《嬰童百問》）"
      },
      {
        "名稱": "室女經閉，恍惚煩熱",
        "方法": "鉛霜半兩，生地黃汁一合。調下，日三服。（《聖惠方》）"
      },
      {
        "名稱": "梳髮令黑",
        "方法": "鉛霜包梳，日日梳之，勝於染者。（《普濟方》）"
      }
    ]
  },
  {
    "名字": "粉錫",
    "別稱": [
      "解錫（《本經》）",
      "鉛粉（《綱目》）",
      "鉛華（《綱目》）",
      "胡粉（弘景）",
      "定粉（《藥性》）",
      "瓦粉（《湯液》）",
      "光粉（《日華》）",
      "白粉（《湯液》）",
      "水粉（《綱目》）",
      "官粉"
    ],
    "出自": "《本經》下品",
    "釋名": [
      "弘景曰：即今化鉛所作胡粉也，而謂之粉錫，以與今乖。",
      "時珍曰：鉛、錫一類也，古人名鉛為黑錫，故名粉錫。《釋名》曰：胡者，糊也，和脂以糊面也。定、瓦言其形，光、白言其色。俗呼吳越者，為官粉；韶州者，為韶粉；辰州者，為辰粉。"
    ],
    "正誤": [
      "恭曰：鉛丹、胡粉，實用炒錫造，陶言化鉛誤矣。",
      "胡粉是錫粉，非鉛粉也。",
      "志曰：粉錫、黃丹二物，俱是化鉛為之。英公李勣序云鉛錫莫辨者，謂此也。",
      "按李含光《音義》云：黃丹、胡粉皆是化鉛，未聞用錫者。",
      "《參同契》云：胡粉投炭中，色壞，還為鉛。",
      "《抱朴子·內篇》云：愚人不信黃丹、胡粉是化鉛所作。蘇恭以二物俱炒錫作，大誤矣。",
      "時珍曰：錫炒則成黑灰，豈有白粉。蘇恭已誤，而朱震亨復踵其誤，何哉？"
    ],
    "集解": [
      "時珍曰：按《墨子》云：禹造粉。",
      "張華《博物志》云：紂燒鉛錫作粉。則粉之來亦遠矣。今金陵、杭州、韶州、辰州皆造之，而辰粉尤真，其色帶青。彼人言造法：每鉛百斤，熔化，削成薄片，卷作筒，安木甑內，甑下、甑中各安醋一瓶，外以鹽泥固濟，紙封甑縫。風爐安火四兩，養一七，便掃入水缸內，依舊封養，次次如此，鉛盡為度。不盡者，留炒作黃丹。每粉一斤，入豆粉二兩，蛤粉四兩，水內攪勻，澄去清水。用細灰按成溝，紙隔數層，置粉於上，將干，截成瓦定形，待乾收起。",
      "而范成大《虞衡志》言：桂林所作鉛粉最有名，謂之桂粉，以黑鉛著糟甕中罨化之。",
      "《何孟春余冬錄》云：嵩陽產鉛，居民多造胡粉。其法：鉛塊懸酒缸內，封閉四十九日，開之則化為粉矣。化不白者，炒為黃丹。黃丹滓為密陀僧。三物收利甚博。其鉛氣有毒，工人必食肥豬犬肉、飲酒及鐵漿以厭之。枵腹中其毒，輒病至死。長幼為毒熏蒸，多痿黃癱攣而斃。其法略皆不同，蓋巧者時出新意，以速化為利故爾。又可見昔人炒錫之謬。",
      "《相感志》云：韶粉蒸之不白，以蘿蔔甕子蒸之則白。"
    ],
    "氣味": ["辛", "寒", "無毒"],
    "氣味補充": [
      "權曰：甘、辛，涼。",
      "時珍曰：胡粉能制硫黃。又雌黃得胡粉而失色，胡粉得雌黃而色黑，蓋相惡也。又入酒中去酸味，收蟹不沙。"
    ],
    "主治": [
      "伏屍毒螫，殺三蟲。（《本經》）",
      "去鱉瘕，療惡瘡，止小便利，墮胎。（《別錄》）",
      "治積聚不消，炒焦，止小兒疳痢。（甄權）",
      "治癰腫瘻爛，嘔逆，療癥瘕，小兒疳氣。（大明）",
      "止泄痢、久積痢（宗奭）。",
      "治食復勞復，墜痰消脹，治疥癬狐臭，黑鬚發（時珍）"
    ],
    "發明": [
      "弘景曰：胡粉金色者，療屍蟲彌良。",
      "藏器曰：久痢成疳者，胡粉和水及雞子白服，以糞黑為度，為其殺蟲而止痢也。",
      "時珍曰：胡粉，即鉛之變黑為白者也。其體用雖與鉛及黃丹同，而無硝鹽火燒之性，內有豆粉、蛤粉雜之，只能入氣分，不能入血分，此為稍異。人服食之，則大便色黑者，此乃還其本質，所謂色壞還為鉛也。亦可入膏藥代黃丹用。"
    ],
    "附方": [
      {
        "名稱": "勞復食復欲死者",
        "方法": "水服胡粉少許。（《肘後方》）"
      },
      {
        "名稱": "小兒脾泄不止",
        "方法": "紅棗二十個去核，將官粉入內，以陰陽瓦焙乾，去棗研粉。每服三分，米湯下。（孫真人《集效方》）"
      },
      {
        "名稱": "赤白痢下頻數，腸痛",
        "方法": "定粉一兩，雞子清和，炙焦為末。冷水服一錢。（《肘後方》）"
      },
      {
        "名稱": "小兒無辜疳，下痢赤白",
        "方法": "胡粉熟蒸，熬令色變，以飲服半錢。（《子母秘錄》）"
      },
      {
        "名稱": "小兒腹脹",
        "方法": "胡粉、鹽熬色變，以摩腹上。（《子母秘錄》）"
      },
      {
        "名稱": "腹皮青色，不速治，須臾死",
        "方法": "胡粉、鹽熬色變，以摩腹上。（《子母秘錄》）"
      },
      {
        "名稱": "小兒夜啼",
        "方法": "水服胡粉三豆大，日三服。（《子母秘錄》）"
      },
      {
        "名稱": "身熱多汗",
        "方法": "胡粉半斤，雷丸四兩，為末粉身。（《千金方》）"
      },
      {
        "名稱": "婦人心痛急者",
        "方法": "好官粉為末，蔥汁和丸小豆大。每服七丸，黃酒送下即止。粉能殺蟲，蔥能透氣故也。（邵真人方）"
      },
      {
        "名稱": "寸白蛔蟲",
        "方法": "胡粉炒燥，方寸匕，入肉臛中，空心服，大效。（張文仲《備急方》）"
      },
      {
        "名稱": "服藥過劑悶亂者",
        "方法": "水和胡粉服之。（《千金方》）"
      },
      {
        "名稱": "鼻衄不止",
        "方法": "胡粉炒黑，醋服一錢，即止。（《聖惠方》）"
      },
      {
        "名稱": "齒縫出血",
        "方法": "胡粉半兩，麝香半錢，為末。臥時揩牙。（《聖濟錄》）"
      },
      {
        "名稱": "墜撲瘀血，從高落下，瘀血搶心，面青氣短欲死",
        "方法": "胡粉一錢，和水服即安。（《肘後方》）"
      },
      {
        "名稱": "折傷接骨",
        "方法": "官粉、硼砂等分，為末。每服一錢，蘇木湯調下，仍頻飲蘇木湯，大效。（《接骨方》）"
      },
      {
        "名稱": "杖瘡腫痛",
        "方法": "水粉一兩，赤石脂（生）一錢，水銀一分，以麻油杵成膏，攤油紙貼之。肉消者，填滿緊縛。（《救急方》）"
      },
      {
        "名稱": "抓傷麵皮",
        "方法": "香油調鉛粉搽之，一夕愈。（《集簡方》）"
      },
      {
        "名稱": "食梅牙齼",
        "方法": "韶粉揩之。（《相感志》）"
      },
      {
        "名稱": "染白鬚發",
        "方法": "胡粉、石灰等分，水和塗之，以油紙包，烘令溫暖，候未燥間洗去，以油潤之，黑如漆也。（《博物志》）"
      },
      {
        "名稱": "腋下胡臭",
        "方法": "胡粉常粉之。或以胡粉三合，和牛脂煎稠塗之。（《千金方》）"
      },
      {
        "名稱": "陰股常濕",
        "方法": "胡粉粉之。（《備急方》）"
      },
      {
        "名稱": "乾溼癬瘡",
        "方法": "胡粉粉之。（《備急方》）"
      },
      {
        "名稱": "黃水膿瘡",
        "方法": "官粉（煅黃）、松香各三錢，黃丹一錢，飛礬二錢。為末，香油二兩，熬膏敷之。（邵真人方）"
      },
      {
        "名稱": "小兒耳瘡月蝕",
        "方法": "胡粉，和土塗之。（《子母秘錄》）"
      },
      {
        "名稱": "小兒疳瘡",
        "方法": "熬胡粉，豬脂和塗。（張文仲方）"
      },
      {
        "名稱": "小兒舌瘡",
        "方法": "胡粉，和豬𩩅骨中髓，日三敷之。（《食醫心鏡》）"
      },
      {
        "名稱": "燕口吻瘡",
        "方法": "胡粉（炒）一分，黃連半兩，為末，敷之。（《普濟方》）"
      },
      {
        "名稱": "痘瘡瘢痕，或凸或凹",
        "方法": "韶粉一兩，輕粉一定，和研，豬脂調敷。（陳文中小兒方）"
      },
      {
        "名稱": "妒精陰瘡",
        "方法": "鉛粉二錢，銀杏仁七個，銅銚內炒至杏黃，去杏取粉，出火毒，研搽效。（《集簡方》）"
      },
      {
        "名稱": "反花惡瘡",
        "方法": "胡粉一兩，胭脂一兩。為末。鹽湯洗淨敷之，日五次。（《聖惠方》）"
      },
      {
        "名稱": "瘡似蜂窠，愈而復發",
        "方法": "胡粉、硃砂等分。為末，蜜和塗之。（《聖濟錄》）"
      },
      {
        "名稱": "血風臁瘡",
        "方法": "《孫氏集效方》：用官粉四兩，水調入碗內，以蘄州艾葉燒煙燻干，入乳香少許同研，香油調作隔紙膏，反復貼之。《楊氏簡便方》：用官粉炒過，桐油調作隔紙貼之。"
      },
      {
        "名稱": "小兒丹毒",
        "方法": "唾和胡粉，從外至內敷之良。（《千金方》）"
      },
      {
        "名稱": "湯火燒瘡",
        "方法": "胡粉，羊髓和，塗之。（孫真人方）"
      },
      {
        "名稱": "瘡傷水濕",
        "方法": "胡粉、炭灰等分，脂和塗孔上，水即出也。（《千金方》）"
      },
      {
        "名稱": "蠼螋尿瘡",
        "方法": "酢和胡粉塗之。（《千金方》）"
      },
      {
        "名稱": "諸蛇螫傷",
        "方法": "胡粉和大蒜搗塗。（《千金方》）"
      },
      {
        "名稱": "誤吞金銀及錢",
        "方法": "胡粉一兩，豬脂調，分再服，令消烊出也。（《外臺秘要》）"
      },
      {
        "名稱": "三年目翳",
        "方法": "胡粉塗之。（《聖惠方》）"
      },
      {
        "名稱": "口中乾燥，煩渴無津",
        "方法": "雄豬膽五枚，酒煮皮爛，入定粉一兩研勻，丸芡子大，每含化一丸咽汁。（《太平聖惠方》）"
      },
      {
        "名稱": "腹中鱉症",
        "方法": "胡粉、黍米，淋汁溫服，大效。（《衛生易簡方》）"
      },
      {
        "名稱": "接骨續筋，止痛活血",
        "方法": "定粉、當歸各一錢，硼砂一錢半。為末。每服一錢，蘇木煎湯調下，仍頻飲湯。（同上）"
      },
      {
        "名稱": "發背惡瘡，諸癰疽",
        "方法": "好光粉二兩，真麻油三兩。慢火熬，以柳枝急攪，至滴水成珠，入白膠末少許，入器，水浸兩日，油紙攤貼，名神應膏。（《直指方》）"
      }
    ]
  },
  {
    "名字": "鉛丹",
    "別稱": ["黃丹（弘景）", "丹粉（《唐本》）", "朱粉（《綱目》）", "鉛華"],
    "出自": "《本經》下品",
    "正誤": ["見粉錫下。"],
    "集解": [
      "《別錄》曰：鉛丹生於鉛，出蜀郡平澤。",
      "弘景曰：即今熬鉛所作黃丹也。俗方稀用，惟仙經塗丹釜所須。云化成九光者，當謂九光丹以為釜爾，無別法也。",
      "宗奭曰：鉛丹化鉛而成，《別錄》言生於鉛，則蘇恭炒錫作成之說誤矣。不為難辨，錫則色黯，鉛則明白，以此為異。",
      "時珍曰：按獨孤滔《丹房鏡源》云：炒鉛丹法：用鉛一斤，土硫黃十兩，硝石一兩。熔鉛成汁，下醋點之，滾沸時下硫一塊，少頃下硝少許，沸定再點醋，依前下少許硝、黃，待為末，則成丹矣。今人以作鉛粉不盡者，用硝石、礬石炒成丹。若轉丹為鉛，只用連須蔥白汁拌丹慢煎，煅成金汁傾出，即還鉛矣。F貨者多以鹽硝砂石雜之。凡用以水漂去硝鹽，飛去砂石，澄干，微火炒紫色，地上去火毒，入藥。",
      "《會典》云：黑鉛一斤，燒丹一斤五錢三分也。"
    ],
    "氣味": ["辛", "微寒", "無毒"],
    "氣味補充": [
      "大明曰：微咸，涼，無毒。伏砒，制硇、硫。",
      "震亨曰：一婦因多子，月內服鉛丹二兩，四肢冰冷，食不入口。時正仲冬，急服理中湯加附子數十帖乃安。謂之涼無毒可乎？",
      "時珍曰：鉛丹本無甚毒，此婦產後冬月服之過劑，其病宜矣。"
    ],
    "主治": [
      "吐逆胃反，驚癇癲疾，除熱下氣，煉化還成九光，久服通神明（《本經》）",
      "止小便，除毒熱臍攣，金瘡血溢（《別錄》）。",
      "驚悸狂走，消渴。煎膏用，止痛生肌（甄權）。",
      "鎮心安神，止吐血及嗽，敷瘡長肉，及湯火瘡，染須（大明）。",
      "治瘧及久積（宗奭）。",
      "墜痰殺蟲，去怯除忤惡，止痢明目（時珍）。"
    ],
    "發明": [
      "成無己曰：仲景龍骨牡蠣湯中用鉛丹，乃收斂神氣以鎮驚也。",
      "好古曰：澀可去脫而固氣。",
      "時珍曰：鉛丹體重而性沉，味兼鹽、礬，走血分，能墜痰去怯，故治驚癇癲狂、吐逆反胃有奇功。能消積殺蟲，故治疳疾下痢瘧疾有實績。能解熱拔毒，長肉去瘀，故治惡瘡腫毒，及入膏藥，為外科必用之物也。"
    ],
    "附方": [
      {
        "名稱": "消渴煩亂",
        "方法": "黃丹，新汲水服一錢，以蕎麥粥壓之。（《聖惠方》）"
      },
      {
        "名稱": "吐逆不止",
        "方法": "碧霞丹：用北黃丹四兩，米醋半升，煎乾，炭火三秤，就銚內煅紅，冷定為末，粟米飯丸梧子大。每服七丸，醋湯下。（《集驗方》）"
      },
      {
        "名稱": "伏暑霍亂",
        "方法": "水浸丹，見木部巴豆下。小兒吐逆不止，宜此清鎮。燒針丸：用黃丹研末，小棗肉和丸芡子大。每以一丸，針簽於燈上燒過，研細，乳汁調下。一加硃砂、枯礬等分。（謝氏《小兒方》）"
      },
      {
        "名稱": "反胃氣逆",
        "方法": "鉛丹二兩，白礬二兩，生石亭脂半兩。以丹、礬研勻，入坩鍋內，以炭半秤煅赤，更養一夜，出毒兩日，入亭脂同研，粟米飯和丸綠豆大。每日米飲下十五丸。（《聖濟錄》）"
      },
      {
        "名稱": "泄瀉下痢赤白",
        "方法": "用棗肉搗爛，入黃丹、白礬各皂子大，粳米飯一團，和丸彈子大，鐵線穿，於燈上燒過，為末。米飲服之。（《摘玄方》）"
      },
      {
        "名稱": "赤白痢下",
        "方法": "黃丹（炒紫）、黃連（炒）等分。為末，以糊丸麻子大。每服五十丸，生薑、甘草湯下。（《普濟方》）"
      },
      {
        "名稱": "妊娠下痢疼痛",
        "方法": "用烏雞卵一個，開孔去白留黃，入鉛丹五錢攪勻，泥裹煨乾研末。每服二錢，米飲下。一服愈，是男；二服愈，是女。（《三因方》）"
      },
      {
        "名稱": "吐血咯血咳血",
        "方法": "黃丹，新汲水服一錢。（《經驗方》）"
      },
      {
        "名稱": "寒熱瘧疾，體虛汗多者",
        "方法": "黃丹、百草霜等分，為末。發日，空心米飲服三錢，不過二服愈。（《肘後方》）"
      },
      {
        "名稱": "溫瘧不止",
        "方法": "黃丹（炒）半兩，青蒿（童尿浸）二兩，為末。每服二錢，寒多酒服，熱多茶服。（《仁存堂方》）"
      },
      {
        "名稱": "小兒癉瘧，壯熱不寒",
        "方法": "黃丹二錢，蜜水和服，冷者酒服，名鬼哭丹。（《劉涓子鬼遺方》）"
      },
      {
        "名稱": "風癇發止",
        "方法": "鉛丹二兩，白礬二兩，為末。用三角磚相鬥，以七層紙鋪磚上，鋪丹於紙上，礬鋪丹上，以十斤柳木柴燒過為度，取研。每服二錢，溫酒下。（王氏《博濟方》）"
      },
      {
        "名稱": "客忤中惡",
        "方法": "真丹方寸匕，蜜三合，和灌之。（《肘後方》）"
      },
      {
        "名稱": "一切目疾",
        "方法": "蜂蜜半斤，銅鍋熬起紫色塊，入飛過真黃丹二兩，水一碗，再煉，至水氣盡，以細生絹鋪薄紙一層，濾淨，瓶封埋地內三七。每日點眼七次，藥黏則洗之。一方：入訶子肉四個。（《保壽堂方》）"
      },
      {
        "名稱": "赤眼痛",
        "方法": "黃丹，蜂蜜調貼太陽穴，立效。（《明目經驗方》）"
      },
      {
        "名稱": "赤目及翳",
        "方法": "鉛丹、白礬等分，為末點之。又方：鉛丹、烏賊骨等分，合研，白蜜蒸點之。（《千金方》）"
      },
      {
        "名稱": "眼生珠管",
        "方法": "鉛丹半兩，鯉魚膽汁和如膏。日點三、五次。（《聖惠方》）"
      },
      {
        "名稱": "痘疹生翳",
        "方法": "黃丹、輕粉等分，為末。吹少許入耳內，左患吹右，右患吹左。（《疹痘方》）"
      },
      {
        "名稱": "小兒重舌",
        "方法": "黃丹一豆大，安舌下。（《子母秘錄》）"
      },
      {
        "名稱": "小兒口瘡糜爛",
        "方法": "黃丹一錢，生蜜一兩，相和蒸黑。每以雞毛蘸搽，甚效。（《普濟方》）"
      },
      {
        "名稱": "腋下胡臭",
        "方法": "黃丹入輕粉，唾調，頻摻之。（《普濟方》）"
      },
      {
        "名稱": "婦人逆產",
        "方法": "真丹塗兒足下。（《集驗方》）"
      },
      {
        "名稱": "蚰蜓入耳",
        "方法": "黃丹、酥、蜜、杏仁等分，熬膏。綿裹包塞之，聞香即出，抽取。（《聖惠方》）"
      },
      {
        "名稱": "蠍蠆螫人",
        "方法": "醋調黃丹塗之。（《肘後方》）"
      },
      {
        "名稱": "金瘡出血",
        "方法": "黃丹、滑石等分，為末敷之。（《集玄方》）"
      },
      {
        "名稱": "外痔腫痛",
        "方法": "黃丹、滑石等分，為末。新汲水調，日五上之。（《嬰童百問》）"
      },
      {
        "名稱": "血風臁瘡",
        "方法": "黃丹一兩，黃蠟一兩，香油五錢，熬膏。先以蔥、椒湯洗，貼之。（陸氏《積德堂方》）"
      },
      {
        "名稱": "遠近臁瘡",
        "方法": "黃丹（飛炒）、黃柏（酒浸七日，焙）各一兩，輕粉半兩。研細。以苦茶洗淨，輕粉填滿，次用黃丹護之，外以柏末攤膏貼之，勿揭動，一七見效。（孫氏《集效方》）"
      }
    ]
  },
  {
    "名字": "密陀僧",
    "別稱": ["沒多僧（《唐本》）", "爐底"],
    "出自": "《唐本草》",
    "釋名": ["密陀、沒多，並胡言也。"],
    "集解": [
      "恭曰：出波斯國，形似黃龍齒而堅重，亦有白色者，作理石紋。",
      "頌曰：今嶺南、閩中銀銅冶處亦有之，是銀鉛腳。其初採礦時，銀銅相雜，先以鉛同煎煉，銀隨鉛出。又採山木葉燒灰，開地作爐，填灰其中，謂之灰池。置銀鉛於灰上，更加火煅，鉛滲灰下，銀住灰上，罷火候冷，出銀。其灰池感鉛銀氣，積久成此物，未必自胡中來也。承曰：今市中所貨，是小瓶實鉛丹鍛成者，大塊尚有瓶形。銀冶所出最良，而罕有貨者。外國者，未嘗見之。",
      "時珍曰：密陀僧原取銀冶者，今既難得，乃取煎銷銀鋪爐底用之。造黃丹者，以腳滓煉成密陀僧，其似瓶形者是也。"
    ],
    "修治": [
      "斆曰：凡使搗細，安瓷鍋中，重紙袋盛柳蛀末焙之，次下東流水浸滿，火煮一伏時，去柳末、紙袋，取用。"
    ],
    "氣味": ["咸", "辛", "平", "有小毒"],
    "氣味補充": ["大明曰：甘，平，無毒。", "時珍曰：制狼毒。"],
    "主治": [
      "久痢，五痔，金瘡，面上瘢䵟，面膏藥用之（《唐本》。保升曰：五痔，謂牡、酒、腸、血、氣也。",
      "鎮心，補五臟，治驚癇咳嗽，嘔逆吐痰（大明）。",
      "療反胃消渴，瘧疾下痢。止血，殺蟲，消積。治諸瘡，消腫毒，除狐臭，染髭發（時珍）。"
    ],
    "發明": [
      "時珍曰：密陀僧感鉛銀之氣，其性重墜下沉，直走下焦，故能墜痰、止吐、消積，定驚癇，治瘧痢，止消渴，療瘡腫。",
      "洪邁《夷堅志》云：驚氣入心絡，喑不能言語者，用密陀僧末一匕，茶調服，即愈。昔有人伐薪，為狼所逐，而得是疾，或授此方而愈。又一軍校採藤逢惡蛇病此，亦用之而愈。此乃驚則氣亂，密陀僧之重以去怯而平肝也。其功力與鉛丹同，故膏藥中用代鉛丹云。"
    ],
    "附方": [
      {
        "名稱": "痰結胸中不散",
        "方法": "密陀僧一兩。醋、水各一盞，煎乾為末。每服二錢，以酒、水各一小盞，煎一盞，溫服，少頃當吐出痰涎為妙。（《聖惠方》）"
      },
      {
        "名稱": "消渴飲水",
        "方法": "神效丸：用密陀僧二兩。研末，湯浸蒸餅丸梧子大。濃煎蠶繭、鹽湯，或茄根湯，或酒下，一日五丸，日增五丸，至三十丸止，不可多服，五、六服後，以見水噁心為度。噁心時，以乾物壓之，日後自定，甚奇。（《選奇方》）"
      },
      {
        "名稱": "赤白下痢",
        "方法": "密陀僧三兩，燒黃色研粉。每服一錢，醋、茶下，日三服。（《聖惠方》）"
      },
      {
        "名稱": "腸風痔瘻",
        "方法": "銅青、密陀僧各一錢，麝香少許，為末，津和塗之。（《濟急方》）"
      },
      {
        "名稱": "小兒初生，遍身如魚脬",
        "方法": "密陀僧生研擫之，仍服蘇合香丸。（《救急方》）"
      },
      {
        "名稱": "驚氣失音",
        "方法": "方見發明。"
      },
      {
        "名稱": "腋下狐臭",
        "方法": "漿水洗淨，油調密陀僧塗之。以一錢，用熱蒸餅一個，切開摻末夾之。（《集簡方》）"
      },
      {
        "名稱": "香口去臭",
        "方法": "密陀僧一錢，醋調漱口。（《普濟方》）"
      },
      {
        "名稱": "大人口瘡",
        "方法": "密陀僧鍛研，摻之。（《聖濟方》）"
      },
      {
        "名稱": "小兒口瘡，不能吮乳",
        "方法": "密陀僧末，醋調塗足心，瘡愈洗去。（黎居士《簡易方》）"
      },
      {
        "名稱": "鼻內生瘡",
        "方法": "密陀僧、香白芷等分。為末。蠟燭油調塗之。（《簡便方》）"
      },
      {
        "名稱": "鼻齄赤皰",
        "方法": "密陀僧二兩，細研，人乳調，夜塗旦洗。（《聖惠方》）"
      },
      {
        "名稱": "痘瘡瘢黶",
        "方法": "方同上。（譚氏）"
      },
      {
        "名稱": "䵟𪒟斑點",
        "方法": "方同上。（《外臺》）"
      },
      {
        "名稱": "夏月汗斑如疹",
        "方法": "用密陀僧八錢，雄黃四錢，先以薑片擦熱，仍以薑片蘸末擦之，次日即焦。（《活人心統》）"
      },
      {
        "名稱": "骨疽出骨",
        "方法": "以密陀僧末，桐油調勻，攤貼之，即愈。（《壽域方》）"
      },
      {
        "名稱": "血風臁瘡",
        "方法": "密陀僧，香油入粗碗內磨化，油紙攤膏，反覆貼之。（孫氏《集效方》）"
      },
      {
        "名稱": "陰汗濕癢",
        "方法": "密陀僧末敷之。戴氏，加蛇床子末。"
      }
    ]
  },
  {
    "名字": "錫",
    "別稱": ["白鑞", "鈏", "賀"],
    "出自": "《拾遺》",
    "釋名": [
      "時珍曰：《爾雅》：錫，謂之鈏。郭璞注云：白鑞也。方術家謂之賀，蓋錫以臨賀出者為美也。"
    ],
    "集解": [
      "《別錄》曰：錫，生桂陽山谷。",
      "弘景曰：今出臨賀，猶是桂陽地界。鉛與錫相似，而入用大異。",
      "時珍曰：錫出雲南、衡州。許慎《說文》云：錫者，銀鉛之間也。",
      "《土宿本草》云：錫受太陰之氣而生，二百年不動成砒，砒二百年而錫始生。錫稟陰氣，故其質柔。二百年不動，遇太陽之氣乃成銀。今人置酒於新錫器內，浸漬日久或殺人者，以砒能化錫，歲月尚近，便被採取，其中蘊毒故也。又曰：砒乃錫根。銀色而鉛質，五金之中獨錫易制，失其藥則為五金之賊，得其藥則為五金之媒。",
      "《星槎勝覽》言：滿刺加國，于山溪中淘沙取錫，不假煎煉成塊，名曰鬥錫也。"
    ],
    "正誤": [
      "恭曰：臨賀採者名鉛，一名白鑞，惟此一處資天下用。其錫，出銀處皆有之。體相似，而入用大異。",
      "時珍曰：蘇恭不識鉛、錫，以錫為鉛，以鉛為錫。其謂黃丹、胡粉為炒錫，皆由其不識故也。今正之。"
    ],
    "氣味": ["甘", "寒", "微毒"],
    "氣味補充": [
      "獨孤滔曰：羖羊角、五靈脂、伏龍肝、馬鞭草皆能縮賀。硇、砒能硬錫。巴豆、蓖麻、薑汁、地黃能制錫。松脂焊錫。錫礦縮銀。"
    ],
    "主治": ["惡毒風瘡（大明）。"],
    "發明": [
      "時珍曰：洪邁《夷堅志》云：汝人多病癭。地饒風沙，沙入井中，飲其水則生癭。故金房間人家，以錫為井闌，皆夾錫錢鎮之，或沉錫井中，乃免此患。"
    ],
    "附方": [
      {
        "名稱": "解砒霜毒",
        "方法": "用錫器於粗石上磨水服下。（《濟急方》）"
      },
      {
        "名稱": "楊梅毒瘡",
        "方法": "黑鉛、廣錫各二錢半（結砂），蜈蚣二條，為末，紙卷作小捻，油浸一夜，點燈日照瘡二次，七日見效。（《集玄方》）"
      }
    ]
  },
  {
    "名字": "古鏡",
    "別稱": ["鑑", "照子"],
    "出自": "《拾遺》",
    "釋名": [
      "時珍曰：鏡者，景也，有光景也。鑑者，監也，監於前也。",
      "《軒轅內傳》言：帝會王母，鑄鏡十二，隨月用之。此鏡之始也，或云始於堯臣尹壽。"
    ],
    "氣味": ["辛", "無毒"],
    "氣味補充": ["大明曰：平，微毒。"],
    "主治": [
      "驚癇邪氣，小兒諸惡，煮汁和諸藥煮服，文字彌古者佳（藏器）。",
      "闢一切邪魅，女人鬼交，飛屍蠱毒，催生，及治暴心痛，併火燒淬酒服。百蟲入耳鼻中，將鏡就敲之，即出（大明）。",
      "小兒疝氣腫硬，煮汁服（時珍）。"
    ],
    "發明": [
      "時珍曰：鏡乃金水之精，內明外暗。古鏡如古劍，若有神明，故能辟邪魅忤惡。凡人家宜懸大鏡，可辟邪魅。",
      "《劉根傳》云：人思形狀，可以長生。用九寸明鏡照面，熟視令自識己身形，久則身神不散，疾患不入。",
      "葛洪《抱朴子》云：萬物之老者，其精悉能託人形惑人，唯不能易鏡中真形。故道士入山，以明鏡徑九寸以上者背之，則邪魅不敢近，自見其形，必反卻走。轉鏡對之，視有踵者山神，無踵者老魅也。群書所載，古鏡靈異，往往可證，謾撮於左方：《龍江錄》云：漢宣帝有寶鏡，如八銖錢，能見妖魅，帝常佩之。",
      "《異聞記》云：隋時王度有一鏡，歲疫令持鏡詣里中，有疾者，照之即愈。",
      "《樵牧閒談》云：孟昶時張敵得一古鏡，徑尺余，光照寢室如燭，舉家無疾，號無疾鏡。",
      "《西京雜記》云：漢高祖得始皇方鏡，廣四尺，高五尺，表裡有明，照之則影倒見，以手捧心，可見腸胃五臟；人疾病照之，則知病之所在；女子有邪心，則膽張心動。",
      "《酉陽雜俎》云：無勞縣舞溪石窟有方鏡，徑丈，照人五臟，云是始皇照骨鏡。",

      "《松窗錄》云：葉法善有一鐵鏡，照物如水。人有疾病，照見臟腑。",
      "《宋史》云：秦寧縣耕夫得鏡，厚三寸，徑尺二，照見水底，與日爭輝。病熱者照之，心骨生寒。",
      "《云仙錄》云：京師王氏有鏡六鼻，常有云煙，照之則左右前三方事皆見。黃巢將至，照之，兵甲如在目前。",
      "《筆談》云：吳僧一鏡，照之知未來吉凶出處。又有火鏡取火，水鏡取水，皆鏡之異者也。"
    ],
    "附方": [
      {
        "名稱": "小兒夜啼",
        "方法": "將明鑑掛於床腳上。（《聖惠方》）"
      }
    ],
    "類別": [
      {
        "名字": "錫銅鏡鼻",
        "出自": "《本經》下品",
        "釋名": [
          "弘景曰：此物與胡粉異類而共條者，古無純銅作鏡，皆用錫雜之，即今破古銅鏡鼻爾。用之當燒赤納酒中。若醯中出入百遍，乃可搗也。",
          "志曰：凡鑄鏡皆用錫，不爾即不明白，故言錫銅鏡鼻，今廣陵者為勝。",
          "時珍曰：錫銅相和，得水澆之極硬，故鑄鏡用之。",
          "《考工記》云：金錫相半，謂之鑑燧之劑，是也。"
        ],
        "氣味": ["酸", "平", "無毒"],
        "氣味補充": ["權曰：微寒。", "《藥訣》曰：冷，無毒。"],
        "主治": [
          "女子血閉癥瘕，伏腸絕孕（《本經》）。。",
          "伏屍邪氣（《別錄》）。",
          "產後余疹刺痛，三十六候，取七枚投醋中熬，呷之。亦可入當歸、芍藥煎服（甄權）。"
        ],
        "附方": [
          {
            "名稱": "小兒客忤，面青驚痛",
            "方法": "銅照子鼻燒赤，少酒淬過，與兒飲。（《聖惠方》）"
          }
        ]
      },
      {
        "名字": "鏡鏽",

        "別稱": ["楊妃垢"],
        "釋名": ["即鏡上綠也"],
        "主治": ["腋臭，又療下疳瘡，與五倍子末等分使用，米泔洗後敷之。（時珍）"]
      }
    ]
  },
  {
    "名字": "古文錢",
    "別稱": ["泉", "孔方兄", "上清童子（《綱目》）", "青蚨"],
    "出自": "《日華》",
    "釋名": [
      "時珍曰：《管子》言：禹以歷山之金鑄幣，以救人困，此錢之始也。至周太公立九府泉法，泉體圓含方，輕重以銖，周流四方，有泉之象，故曰泉。後轉為錢。",
      "魯褒《錢神論》云：為世神寶，親愛如兄，字曰孔方。又昔有錢精，自稱上清童子。青蚨血塗子母錢，見虫部。"
    ],
    "集解": [
      "頌曰：凡鑄銅之物，多和以錫。《考工記》云：攻金之工，金有六劑，是也。藥用古文錢、銅弩牙之類，皆有錫，故其用近之。",
      "宗奭曰：古錢其銅焦赤有毒，能腐蝕壞肉，非特為有錫也。此說非是。但取周景王時大泉五十及寶貨，秦半兩，漢莢錢、大小五銖，吳大泉五百、大錢當千，宋四銖、二銖，及梁四柱、北齊常平五銖之類，方可用。",
      "時珍曰：古文錢，但得五百年之外者即可用，而唐高祖所鑄開元通寶，得輕重大小之中，尤為古今所重。綦毋氏《錢神論》云：黃金為父，白銀為母，鉛為長男，錫為適婦，其性堅剛，須水終始，體圓應天，孔方效地，此乃鑄錢之法也。三伏鑄錢，其汁不清，俗名爐凍，蓋火剋金也。唐人端午於江心鑄鏡，亦此意也。"
    ],
    "氣味": ["辛", "平", "有毒"],
    "氣味補充": ["時珍曰：同胡桃嚼即碎，相制也。"],
    "主治": [
      "翳障，明目，療風赤眼，鹽滷浸用。婦人生產橫逆，心腹痛，月膈五淋，燒以醋淬用（大明）。",
      "大青錢煮汁服，通五淋；磨入目，主盲障膚赤；和薏苡根煮服，止心腹痛（藏器）。"
    ],
    "發明": [
      "宗奭曰：古錢有毒，治目中障瘀，腐蝕壞肉，婦人橫逆產，五淋，多用之。予少時常患赤目腫痛，數日不能開。客有教以生薑一塊，洗淨去皮，以古青銅錢刮汁點之。初甚苦，熱淚蔑面，然終無損。後有患者，教之，往往疑惑；信士點之，無不一點遂愈，更不須再。但作瘡者，不可用也。",
      "時珍曰：以胡桃同嚼食二、三枚，能消便毒。便毒屬肝，金伐木也。"
    ],
    "附方": [
      {
        "名稱": "時氣欲死",
        "方法": "大錢百文，水一斗煮八升，入麝香末三分，稍飲至盡，或吐或下愈。（《肘後方》）"
      },
      {
        "名稱": "時氣溫病，頭痛壯熱脈大，始得一日者",
        "方法": "比輪錢一百五十七文，水一斗，煮取七升，服汁。須臾復以水五升，更煮一升，以水二升投中，合得三升，出錢飲汁，當吐毒出也。（《肘後方》）"
      },
      {
        "名稱": "心腹煩滿及胸脅痛欲死者",
        "方法": "比輪錢二十枚，水五升，煮三升，分三服。（《肘後方》）"
      },
      {
        "名稱": "急心氣痛",
        "方法": "古文錢一個（打碎），大核桃三個，同炒熱，入醋一碗沖服。（《楊誠經驗方》）"
      },
      {
        "名稱": "霍亂轉筋",
        "方法": "青銅錢四十九枚，木瓜一兩，烏梅（炒）五枚。水二盞，煎分溫服。（《聖濟錄》）"
      },
      {
        "名稱": "慢脾驚風，利痰奇效",
        "方法": "用開元通寶錢背後上下有兩月痕者，其色淡黑，頗小。以一個放鐵匙上，炭火燒四圍上下，各出珠子，取出候冷，傾入盞中，作一服，以南木香湯送下，或人參湯亦可。（《楊仁齋直指方》）"
      },
      {
        "名稱": "下血不止",
        "方法": "大古錢四百文，酒三升，煮二升，分三服。（《普濟方》）"
      },
      {
        "名稱": "赤白帶下",
        "方法": "銅錢四十文。酒四升，煮取二升，分三服。（《千金方》）"
      },
      {
        "名稱": "小便氣淋",
        "方法": "比輪錢三百文。水一斗，煮取三升，溫服。（《千金方》）"
      },
      {
        "名稱": "沙石淋痛",
        "方法": "古文錢，煮汁服。（《普濟方》）"
      },
      {
        "名稱": "傷水喘急",
        "方法": "古文錢七枚（洗淨），白梅七個，水一鍾，同浸三宿，空心一呷，良久得吐效。（《仁存方》）"
      },
      {
        "名稱": "唇腫黑痛，癢不可忍",
        "方法": "四文大錢於石上磨豬脂汁塗之，不過數遍愈。（《幼幼新書》）"
      },
      {
        "名稱": "口內熱瘡",
        "方法": "青錢二十文，燒赤投酒中服之，立瘥。（陳藏器《本草》）"
      },
      {
        "名稱": "眼赤生瘡，連年不愈",
        "方法": "古錢一文，青江石一個，洗淨，以錢於石上磨蜜，取濃汁三、四滴在盞，覆瓦上，以艾灸瓦內七壯熏蜜，取點之，效。（《普濟方》）"
      },
      {
        "名稱": "赤目浮翳",
        "方法": "古錢一文，鹽方寸匕，治篩點之。（《千金方》）"
      },
      {
        "名稱": "目猝不見",
        "方法": "錢於石上磨汁，注眥中。（《普濟方》）"
      },
      {
        "名稱": "目生珠管及膚翳",
        "方法": "銅錢青一兩，細墨半兩，為末，醋丸白豆大。每以一丸，乳汁、新汲水各少許，浸化點之。（《聖惠方》）"
      },
      {
        "名稱": "腋下狐臭",
        "方法": "古文錢十文，鐵線串燒，醋淬十次，入麝香研末，調塗。（《應急良方》）"
      },
      {
        "名稱": "跌撲傷損",
        "方法": "半兩錢五個（火煅醋淬四十九次），甜瓜子五錢，珍珠二錢。研末。每服一字，好酒調，隨上下，食前後。（《青囊》）"
      },
      {
        "名稱": "誤吞鐵錢",
        "方法": "古文銅錢十個，白梅肉十個，淹過即爛，搗丸綠豆大。每服一丸，流水吞下，即吐出。（《聖濟錄》）"
      },
      {
        "名稱": "百蟲入耳",
        "方法": "青錢十四文，煎豬膏二合，少少滴之。（《聖濟錄》）"
      },
      {
        "名稱": "便毒初起",
        "方法": "以胡桃同嚼食二、三枚，能消便毒。便毒屬肝，金伐木也。（時珍）"
      }
    ]
  },
  {
    "名字": "銅弩牙",
    "出自": "《別錄》下品",
    "釋名": [
      "時珍曰：黃帝始作弩。劉熙《釋名》云：弩，怒也，有怒勢也。其柄曰臂，似人臂也。鉤弦者曰牙，似人牙也。牙外曰郭。下曰懸刀。合名之曰機。",
      "頌曰：藥用銅弩牙，以其有錫也。"
    ],
    "氣味": ["平", "微毒"],
    "主治": ["婦人難產，血閉，月水不通，陰陽隔塞（《別錄》）。"],
    "發明": [
      "弘景曰：銅弩牙治諸病，燒赤納酒中飲汁，古者彌勝。",
      "劉完素曰：弩牙速產，以機發而不括，因其用而為使也。"
    ],
    "附方": [
      {
        "名稱": "誤吞珠錢，哽在咽者",
        "方法": "銅弩牙燒赤，納水中，冷飲汁，立愈。（《聖惠方》）"
      }
    ]
  },
  {
    "名字": "諸銅器",
    "出自": "《綱目》",
    "氣味": ["有毒"],
    "氣味補充": [
      "時珍曰：銅器盛飲食茶酒，經夜有毒。煎湯飲，損人聲。",
      "藏器曰：銅器上汗有毒，令人發惡瘡內疽。"
    ],
    "主治": [
      "霍亂轉筋，腎堂及臍下疰痛，並炙器隔衣熨其臍腹腎堂（大明）。",
      "古銅器畜之，辟邪祟（時珍）。"
    ],
    "發明": [
      "時珍曰：趙希鵠《洞天錄》云：山精水魅多歷年代，故能為邪祟。三代鐘鼎彝器，歷年又過之，所以能闢祟也。"
    ],
    "類別": [
      {
        "名稱": "銅鈷鉧（熨斗）",
        "方法": "折傷接骨，搗末研飛，和少酒服，不過二方寸匕。又盛灰火，熨臍腹冷痛（時珍）。"
      },
      {
        "名稱": "銅秤錘",
        "方法": "產難橫生，燒赤淬酒服（大明）。"
      },
      {
        "名稱": "銅匙柄",
        "方法": "風眼赤爛，及風熱赤眼翳膜，燒熱烙之，頻用妙（時珍）。"
      }
    ]
  },
  {
    "名字": "鐵",
    "別稱": ["黑金（《說文》）", "烏金"],
    "出自": "《本經》中品",
    "釋名": ["時珍曰：鐵，截也，剛可截物也。於五金屬水，故曰黑金。"],
    "集解": [
      "《別錄》曰：鐵出牧羊平澤及祊城，或析城，採無時。",
      "弘景曰：生鐵是不破鑐，槍、釜之類。鋼鐵是雜煉生鑐，作刀、鐮者。鑐音柔。",
      "頌曰：鐵，今江南、西蜀有爐冶處皆有之。初煉去礦，用以鑄瀉器物者，為生鐵。再三銷拍，可以作鐷者，為鐷鐵，亦謂之熟鐵。以生柔相雜和，用以作刀劍鋒刃者，為鋼鐵。鍛家燒鐵赤沸，砧上打下細皮屑者，為鐵落。鍛灶中飛出如塵，紫色而輕虛，可以瑩磨銅器者，為鐵精。作針家磨鑢細末者，謂之針砂。取諸鐵於器中水浸之，經久色青沫出可以染皂者，為鐵漿。以鐵拍作片段，置醋糟中積久衣生刮取者，為鐵華粉。入火飛煉者，為鐵粉。又馬銜、秤錘、車轄及鋸、杵、刀、斧，並俗用有效。",
      "時珍曰：鐵皆取礦土煉成。秦、晉、淮、楚、湖南、閩、廣諸山中皆產鐵，以廣鐵為良。甘肅土錠鐵，色黑性堅，宜作刀劍。西番出賓鐵尤勝。",
      "《寶藏論》云：鐵有五種：荊鐵出當陽，色紫而堅利；上饒鐵次之；賓鐵出波斯，堅利可切金玉；太原、蜀山之鐵頑滯；剛鐵生西南瘴海中山石上，狀如紫石英，水火不能壞，穿珠切玉如土也。",
      "《土宿本草》云：鐵受太陽之氣。始生之初，滷石產焉。一百五十年而成磁石，二百年孕而成鐵，又二百年不經採煉而成銅，銅復化為白金，白金化為黃金，是鐵與金銀同一根源也。今取磁石碎之，內有鐵片，可驗矣。鐵稟太陽之氣，而陰氣不交，故燥而不潔。性與錫相得。",
      "《管子》云：上有赭，下有鐵。",
      "鐵（《本經》），恭曰：此柔鐵也，即熟鐵。",
      "藏器曰：經用辛苦者，曰勞鐵。"
    ],
    "氣味": ["辛", "平", "有毒"],
    "氣味補充": [
      "大明曰：畏磁石、灰炭，能制石亭脂毒。",
      "斆曰：鐵遇神砂，如泥似粉。",
      "時珍曰：鐵畏皂莢、豬犬脂、乳香、朴硝、硇砂、鹽滷、荔枝。貘食鐵而蛟龍畏鐵。凡諸草木藥皆忌鐵器，而補腎藥尤忌之，否則反消肝腎，蓋肝傷則母氣愈虛矣。"
    ],
    "主治": ["堅肌耐痛（《本經》）。", "勞鐵療賊風，燒赤投酒中飲（藏器）。"],
    "類別": [
      {
        "名字": "生鐵",
        "出自": "《別錄》中品",
        "氣味": ["辛", "微寒", "微毒"],
        "主治": [
          "下部及脫肛（《別錄》）。",
          "鎮心安五臟，治癇疾，黑鬢髮。治癬及惡瘡疥，蜘蛛咬，蒜磨，生油調敷（大明）。",
          "散瘀血，消丹毒（時珍）。"
        ]
      }
    ],
    "發明": [
      "恭曰：諸鐵療病，並不入丸散，皆煮取汁用之。",
      "藏器曰：鐵砂、鐵精，併入丸散。",
      "時珍曰：鐵於五金，色黑配水，而其性則制木，故癇疾宜之。《素問》治陽氣太盛，病狂善怒者，用生鐵落，正取伐木之義。《日華子》言其鎮心安五臟，豈其然哉？本草載太清服食法，言服鐵傷肺者，乃肝字之誤。"
    ],
    "附方": [
      {
        "名稱": "脫肛歷年不入者",
        "方法": "生鐵二斤。水一斗，煮汁五升，洗之，日再。（《集驗方》）"
      },
      {
        "名稱": "熱甚耳聾",
        "方法": "燒鐵投酒中飲之，仍以磁石塞耳，日易，夜去之。（《千金方》）"
      },
      {
        "名稱": "小兒丹毒",
        "方法": "燒鐵淬水，飲一合。（陳氏《本草》）"
      },
      {
        "名稱": "小兒熛瘡",
        "方法": "燒鐵淬水中二七遍，浴之，二、三遍，起作漿。（《子母秘錄》）"
      },
      {
        "名稱": "打撲瘀血",
        "方法": "以生鐵一斤，酒三升，煮一升服。（《肘後方》）"
      },
      {
        "名稱": "熊虎傷毒",
        "方法": "生鐵煮令有味，洗之。（《肘後方》）"
      }
    ]
  },
  {
    "名字": "鋼鐵",
    "別稱": ["跳鐵"],
    "出自": "《別錄》中品",
    "集解": [
      "時珍曰：鋼鐵有三種：有生鐵夾熟鐵煉成者，有精鐵百鍊出鋼者，有西南海山中生成狀如紫石英者。凡刀劍斧鑿諸刃，皆是鋼鐵。其針砂、鐵粉、鐵精，亦皆用鋼鐵者。",
      "按沈括《筆談》云：世用鋼鐵，以柔鐵包生鐵泥封，煉令相入，謂之團鋼，亦曰灌鋼，此乃偽鋼也。真鋼是精鐵百鍊，至斤兩不耗者，純鋼也。此乃鐵之精純，其色明瑩，磨之黯然，青且黑，與常鐵異。亦有煉盡無鋼者，地產不同也。又有地溲，淬柔鐵二、三次，即鋼可切玉，見石腦油下。凡鐵內有硬處不可打者，名鐵核，以香油塗燒之即散。"
    ],
    "氣味": ["甘", "平", "無毒"],
    "主治": ["金瘡，煩滿熱中，胸膈氣塞，食不化（《別錄》）。"],
    "類別": [
      {
        "名字": "鐵粉",
        "出自": "宋《開寶》",
        "釋名": [
          "恭曰：乃鋼鐵飛煉而成者。人多取雜鐵作屑飛之，其體重，真鋼者不爾也。"
        ],
        "氣味": ["咸", "平", "無毒"],
        "主治": [
          "安心神，堅骨髓，除百病，變黑，潤肌膚，令人不老，體健能食。久服令人身重肥黑。合和諸藥，各有所主（《開寶》）。",
          "化痰鎮心，抑肝邪，特異（許叔微）。"
        ],
        "發明": [
          "時珍曰：按《素問·病態論》云：帝曰：有病怒狂者，此病安生？",
          "岐伯曰：生於陽也。陽氣者，暴折而不決，故善怒，病名陽缺。曰：何以知之？曰：陽明者常動，巨陽、少陽不動而動大疾，此其候也。治之當奪其食即已。夫食入於陰，長氣於陽，故奪其食即已。以生鐵落為飲。夫生鐵落者，下氣疾也。",
          "此《素問》本文也，愚嘗釋之云：陽氣怫鬱而不得疏越，少陽膽木，挾三焦少陽相火、巨陽陰火上行，故使人易怒如狂，其巨陽、少陽之動脈，可診之也。奪其食，不使胃火復助其邪也。飲以生鐵落，金以制木也。木平則火降，故曰下氣疾速，氣即火也。",
          "又李仲南《永類方》云：腫藥用鐵蛾及針砂入丸子者，一生須斷鹽。蓋鹽性濡潤，腫若再作，不可為矣。製法：用上等醋煮半日，去鐵蛾，取醋和蒸餅為丸。每薑湯服三、四十丸，以效為度，亦只借鐵氣爾，故《日華子》云煎汁服之。不留滯於臟腑，借鐵虎之氣以制肝木，使不能克脾土，土不受邪，則水自消矣。鐵精、鐵粉、鐵華粉、針砂、鐵漿入藥，皆同此意。"
        ]
      }
    ],
    "附方": [
      {
        "名稱": "驚癇發熱",
        "方法": "鐵粉，水調少許服之。（《聖惠方》）"
      },
      {
        "名稱": "急驚涎潮，壯熱悶亂",
        "方法": "鐵粉二錢，硃砂一錢。為末。每服一字，薄荷湯調下。（《楊氏家藏方》）"
      },
      {
        "名稱": "傷寒陽毒，狂言妄語亂走",
        "方法": "鐵粉二兩，龍膽草一兩。為末。磨刀水調服一錢，小兒五分。（《全幼心鑑》）"
      },
      {
        "名稱": "頭痛鼻塞",
        "方法": "鐵粉二兩，龍腦半分。研勻。每新汲水服一錢。（《聖惠方》）"
      },
      {
        "名稱": "雌雄疔瘡",
        "方法": "鐵粉一兩，蔓菁根三兩，搗如泥封之，日二換。（《集玄方》）"
      },
      {
        "名稱": "風熱脫肛",
        "方法": "鐵粉研，同白蘞末敷上，按入。（《直指方》）"
      }
    ]
  },
  {
    "名字": "針砂",
    "出自": "《拾遺》",
    "集解": [
      "藏器曰：此是作針家磨鑢細末也。須真鋼砂乃堪用，人多以柔鐵砂雜和之，飛為粉，人莫能辨也。亦堪染皂。"
    ],
    "主治": [
      "功同鐵粉。和沒食子染須，至黑（藏器）。",
      "消積聚腫滿黃疸，平肝氣，散癭（時珍）。"
    ],
    "附方": [
      {
        "名稱": "風濕腳痛",
        "方法": "針砂、川烏頭為末，和勻炒熱，綿包熨之。（《摘玄方》）"
      },
      {
        "名稱": "風痹暖手",
        "方法": "針砂四兩，硇砂三錢，黑腳白礬六錢，研末，以熱醋或水拌濕，油紙裹置袋內，任意執之，冷再拌。（《聖濟錄》）"
      },
      {
        "名稱": "脾勞黃病",
        "方法": "針砂四兩（醋炒七次），乾漆（燒存性）二錢，香附三錢，平胃散五錢，為末，蒸餅丸梧子大。任湯使下。（《摘玄方》）"
      },
      {
        "名稱": "濕熱黃瘡",
        "方法": "針砂不拘多少，擂盡鏽，淘洗白色，以米醋於鐵銚內浸過一指，炒乾，再炒三、五次，候通紅取出。用陳粳米半升，水浸一夜，搗粉作塊，煮半熟，杵爛，入針砂二兩半，百草霜（炒）一兩半，搗千下，丸梧子大。每服五十丸，用五加皮、牛膝根、木瓜浸酒下。（《乾坤生意》）"
      },
      {
        "名稱": "水腫尿少",
        "方法": "針砂（醋煮炒乾）、豬苓、生地龍各三錢。為末，蔥涎研和，敷臍中約一寸厚，縛之，待小便多為度，日二易之。入甘遂更妙。（《德生堂方》）"
      },
      {
        "名稱": "泄瀉無度，諸藥不效",
        "方法": "針砂同上方，不用甘遂。（《醫學正傳》）"
      },
      {
        "名稱": "虛寒下痢，腸滑不禁",
        "方法": "針砂七錢半，官桂一錢，枯礬一錢。為末，以涼水調攤臍上下，縛之。當覺大熱，以水潤之。可用三、四次，名玉胞肚。（《仁存方》）"
      },
      {
        "名稱": "項下氣癭",
        "方法": "針砂入水缸中浸之，飲食皆用此水，十日一換砂，半年自消散。（楊仁齋《直指方》）"
      },
      {
        "名稱": "染白鬚發",
        "方法": "針砂（醋炒七次）一兩，訶子、白芨各四錢，百藥煎六錢，綠礬二錢，為末，用熱醋調刷鬚髮，菜葉包住，次早酸漿洗去。此不壞須，亦不作紅。（《摘玄方》）"
      },
      {
        "名稱": "染白鬚發",
        "方法": "針砂、蕎麵各一兩。百藥煎為末，茶調，夜塗旦洗。再以訶子五錢，沒石子（醋炒）一個，百藥煎少許，水和塗一夜，溫漿洗去，黑而且光。"
      }
    ]
  },
  {
    "名字": "鐵落",
    "別稱": ["鐵液（《別錄》）", "鐵屑（《拾遺》）", "鐵蛾"],
    "出自": "《本經》中品",
    "釋名": [
      "弘景曰：鐵落，是染皂鐵漿也。",
      "恭曰：是鍛家燒鐵赤沸，砧上鍛之，皮甲落者。若以漿為鐵落，則鋼浸之汁，復謂何等？落是鐵皮，滋液黑於余鐵，故又名鐵液。",
      "時珍曰：生鐵打鑄，皆有花出，如蘭如蛾，故俗謂之鐵蛾，今煙火家用之。鐵末浸醋書字於紙，背後塗墨，如碑字也。"
    ],
    "氣味": ["辛", "平", "無毒"],
    "氣味補充": ["《別錄》曰：甘。"],
    "主治": [
      "風熱惡瘡，瘍疽瘡痂，疥氣在皮膚中（《本經》）。",
      "除胸膈中熱氣，食不下，止煩，去黑子，可以染皂（《別錄》）。",
      "治驚邪癲癇，小兒客忤，消食及冷氣，並煎汁服之（大明）。",
      "主鬼打鬼疰邪氣，水漬沫出，澄清，暖飲一二杯（藏器）。",
      "炒熱投酒中飲，療賊風痙。又裹以熨腋下，療狐臭，有驗（蘇恭）。",
      "平肝去怯，治善怒發狂（時珍）。"
    ],
    "發明": [
      "時珍曰：按《素問·病態論》云：帝曰：有病怒狂者，此病安生？",
      "岐伯曰：生於陽也。陽氣者，暴折而不決，故善怒，病名陽缺。曰：何以知之？曰：陽明者常動，巨陽、少陽不動而動大疾，此其候也。治之當奪其食即已。夫食入於陰，長氣於陽，故奪其食即已。以生鐵落為飲。夫生鐵落者，下氣疾也。",
      "此《素問》本文也，愚嘗釋之云：陽氣怫鬱而不得疏越，少陽膽木，挾三焦少陽相火、巨陽陰火上行，故使人易怒如狂，其巨陽、少陽之動脈，可診之也。奪其食，不使胃火復助其邪也。飲以生鐵落，金以制木也。木平則火降，故曰下氣疾速，氣即火也。",
      "又李仲南《永類方》云：腫藥用鐵蛾及針砂入丸子者，一生須斷鹽。蓋鹽性濡潤，腫若再作，不可為矣。製法：用上等醋煮半日，去鐵蛾，取醋和蒸餅為丸。每薑湯服三、四十丸，以效為度，亦只借鐵氣爾，故《日華子》云煎汁服之。不留滯於臟腑，借鐵虎之氣以制肝木，使不能克脾土，土不受邪，則水自消矣。鐵精、鐵粉、鐵華粉、針砂、鐵漿入藥，皆同此意。"
    ],
    "附方": [
      {
        "名稱": "小兒丹毒",
        "方法": "煅鐵屎研末，豬脂和敷之。（《千金方》）"
      }
    ]
  },
  {
    "名字": "鐵精",
    "別稱": ["鐵花"],
    "出自": "《本經》中品",
    "釋名": [
      "弘景曰：鐵精，鐵之精華也。出煅灶中，如塵紫色，輕為佳，亦以磨瑩銅器用之。"
    ],
    "氣味": ["平", "微溫"],
    "主治": [
      "明目，化銅（《本經》）。",
      "療驚悸，定心氣，小兒風癇，陰潰脫肛（《別錄》）。"
    ],
    "發明": [
      "時珍曰：按《素問·病態論》云：帝曰：有病怒狂者，此病安生？",
      "岐伯曰：生於陽也。陽氣者，暴折而不決，故善怒，病名陽缺。曰：何以知之？曰：陽明者常動，巨陽、少陽不動而動大疾，此其候也。治之當奪其食即已。夫食入於陰，長氣於陽，故奪其食即已。以生鐵落為飲。夫生鐵落者，下氣疾也。",
      "此《素問》本文也，愚嘗釋之云：陽氣怫鬱而不得疏越，少陽膽木，挾三焦少陽相火、巨陽陰火上行，故使人易怒如狂，其巨陽、少陽之動脈，可診之也。奪其食，不使胃火復助其邪也。飲以生鐵落，金以制木也。木平則火降，故曰下氣疾速，氣即火也。",
      "又李仲南《永類方》云：腫藥用鐵蛾及針砂入丸子者，一生須斷鹽。蓋鹽性濡潤，腫若再作，不可為矣。製法：用上等醋煮半日，去鐵蛾，取醋和蒸餅為丸。每薑湯服三、四十丸，以效為度，亦只借鐵氣爾，故《日華子》云煎汁服之。不留滯於臟腑，借鐵虎之氣以制肝木，使不能克脾土，土不受邪，則水自消矣。鐵精、鐵粉、鐵華粉、針砂、鐵漿入藥，皆同此意。"
    ],
    "附方": [
      {
        "名稱": "下痢脫肛",
        "方法": "鐵精粉敷之。（《至寶方》）"
      },
      {
        "名稱": "女人陰脫",
        "方法": "鐵精、羊脂，布裹炙熱，熨推之。（《聖惠方》）"
      },
      {
        "名稱": "男子陰腫",
        "方法": "鐵精粉敷之。（《子母秘錄》）"
      },
      {
        "名稱": "疔腫拔根",
        "方法": "鐵渣一兩，輕粉一錢，麝香少許，為末。針畫十字口，點藥入內，醋調麵糊敷之，神效。（《普濟方》）"
      },
      {
        "名稱": "食中有蠱",
        "方法": "爐中鐵精研末，雞肝和丸梧子大。食前酒下五丸，不過十日愈。（《肘後》）"
      },
      {
        "名稱": "蛇骨刺人毒痛",
        "方法": "鐵精粉豆許，吹入瘡內。（《肘後方》）"
      }
    ]
  },
  {
    "名字": "鐵華粉",
    "別稱": ["鐵胤粉（《日華》）", "鐵豔粉", "鐵霜"],
    "出自": "宋《開寶》",
    "修治": [
      "志曰：作鐵華粉法：取鋼煅作葉，如笏或團，平面磨錯，令光淨，以鹽水灑之，於醋甕中，陰處埋之，一百日鐵上衣生，即成粉矣。",
      "大明曰：懸於醬瓿上生霜者，名鐵胤粉。淘去粗滓鹹味，烘乾用。"
    ],
    "氣味": ["咸", "平", "無毒"],
    "主治": [
      "安心神，堅骨髓，強志力，除風邪，養血氣，延年變白，去百病，隨所冷熱，和諸藥用，棗膏為丸（《開寶》）。",
      "止驚悸虛癇，鎮五臟，去邪氣，治健忘，冷氣心痛，痃癖癥結，脫肛痔瘻，宿食等，及敷竹木刺入肉（大明）。"
    ],
    "發明": [
      "時珍曰：按《素問·病態論》云：帝曰：有病怒狂者，此病安生？",
      "岐伯曰：生於陽也。陽氣者，暴折而不決，故善怒，病名陽缺。曰：何以知之？曰：陽明者常動，巨陽、少陽不動而動大疾，此其候也。治之當奪其食即已。夫食入於陰，長氣於陽，故奪其食即已。以生鐵落為飲。夫生鐵落者，下氣疾也。",
      "此《素問》本文也，愚嘗釋之云：陽氣怫鬱而不得疏越，少陽膽木，挾三焦少陽相火、巨陽陰火上行，故使人易怒如狂，其巨陽、少陽之動脈，可診之也。奪其食，不使胃火復助其邪也。飲以生鐵落，金以制木也。木平則火降，故曰下氣疾速，氣即火也。",
      "又李仲南《永類方》云：腫藥用鐵蛾及針砂入丸子者，一生須斷鹽。蓋鹽性濡潤，腫若再作，不可為矣。製法：用上等醋煮半日，去鐵蛾，取醋和蒸餅為丸。每薑湯服三、四十丸，以效為度，亦只借鐵氣爾，故《日華子》云煎汁服之。不留滯於臟腑，借鐵虎之氣以制肝木，使不能克脾土，土不受邪，則水自消矣。鐵精、鐵粉、鐵華粉、針砂、鐵漿入藥，皆同此意。"
    ],
    "附方": [
      {
        "名稱": "婦人陰挺",
        "方法": "鐵胤粉一錢，龍腦半錢，研，水調刷產門。（危氏《得效方》）"
      }
    ]
  },
  {
    "名字": "鐵鏽",
    "別稱": ["鐵衣"],
    "出自": "《拾遺》",
    "釋名": ["藏器曰：此鐵上赤衣也，刮下用。"],
    "主治": [
      "惡瘡疥癬，和油塗之。蜘蛛蟲咬，蒜磨塗之（藏器）。",
      "平肝墜熱，消瘡腫、口舌瘡。醋磨，塗蜈蚣咬（時珍）。"
    ],
    "發明": ["時珍曰：按陶華云：鐵鏽水和藥服，性沉重，最能墜熱開結有神也。"],
    "附方": [
      {
        "名稱": "風瘙癮疹",
        "方法": "鏽鐵磨水塗之。（《集簡方》）"
      },
      {
        "名稱": "湯火傷瘡",
        "方法": "青竹燒油，同鐵鏽搽之。（《積德堂方》）"
      },
      {
        "名稱": "疔腫初起",
        "方法": "多年土內鏽釘，火煅醋淬，刮下鏽末，不論遍次，煅取收之。每用少許，人乳和，挑破敷之。仍炒研二錢，以齏水煎滾，待冷調服。（《普濟方》）"
      },
      {
        "名稱": "腳腿紅腫，熱如火炙",
        "方法": "用鐵鏽水塗解之。（《惠濟方》）"
      },
      {
        "名稱": "重舌腫脹",
        "方法": "鐵鏽鎖燒紅，打下鏽，研末。水調一錢，噙咽。（《生生編》）"
      },
      {
        "名稱": "小兒口瘡",
        "方法": "鐵鏽末，水調敷之。（《集簡方》）"
      },
      {
        "名稱": "內熱遺精",
        "方法": "鐵鏽末，冷水服一錢，三服止。（《活人心統》）"
      },
      {
        "名稱": "婦人難產",
        "方法": "雜草燒鑊鏽、白芷等分。為末。每服一錢，童尿、米醋各半，和服見效。（《救急方》）"
      }
    ]
  },
  {
    "名字": "鐵爇",
    "別稱": ["刀煙", "刀油"],
    "出自": "《拾遺》",
    "釋名": [
      "藏器曰：以竹木爇火，於刀斧刃上燒之，津出如漆者，是也。江東人多用之。"
    ],
    "主治": [
      "惡瘡蝕䘌，金瘡毒物傷皮肉，止風水不入，入水不爛，手足皸坼，瘡根結筋，瘰癧毒腫，染髭發，令永黑，及熱未凝時塗之，少頃當乾硬。用之須防水。又殺蟲立效（藏器）。"
    ],
    "附方": [
      {
        "名稱": "項邊癧子",
        "方法": "以桃核於刀上燒煙燻之。（陳氏《本草》）"
      }
    ]
  },
  {
    "名字": "鐵漿",
    "出自": "《拾遺》",
    "集解": [
      "藏器曰：陶氏謂鐵落為鐵漿，非也。此乃取諸鐵於器中，以水浸之，經久色青沫出，即堪染皂者。",
      "承曰：鐵漿，是以生鐵漬水服餌者。旋入新水，日久鐵上生黃膏，則力愈勝。唐太妃所服者，乃此也。若以染皂者為漿，其酸苦臭澀不可近，矧服食乎？"
    ],
    "氣味": ["咸", "寒", "無毒"],
    "主治": [
      "鎮心明目。主癲癇發熱，急黃狂走，六畜癲狂，人為蛇、犬、虎、狼、毒惡蟲等齧，服之毒不入內也。兼解諸毒入腹（藏器）。"
    ],
    "附方": [
      {
        "名稱": "時氣生瘡胸中熱",
        "方法": "鐵漿飲之。（《梅師方》）"
      },
      {
        "名稱": "一切疔瘡",
        "方法": "鐵漿，日飲一升。（《千金方》）"
      },
      {
        "名稱": "發背初起",
        "方法": "鐵漿飲二升，取利。（《外臺秘要》）"
      },
      {
        "名稱": "蛇皮惡瘡",
        "方法": "鐵漿，頻塗之。（《談野翁方》）"
      },
      {
        "名稱": "漆瘡作癢",
        "方法": "鐵漿，頻洗，愈。（《外臺》）"
      }
    ]
  },
  {
    "名字": "諸鐵器",
    "出自": "《綱目》",
    "集解": [
      "時珍曰：舊本鐵器條繁，今撮為一。大抵皆是借其氣，平木解毒重墜，無他義也。"
    ],
    "類別": [
      {
        "名字": "鐵杵（即藥杵也）",
        "出自": "《拾遺》",
        "氣味": ["無毒"],
        "主治": ["婦人橫產，胞衣不下，燒赤淬酒飲，自順（藏器）。"]
      },
      {
        "名字": "鐵秤錘",
        "出自": "宋《開寶》",
        "氣味": ["辛", "溫", "無毒"],
        "主治": [
          "賊風。止產後血瘕腹痛，及喉痹熱塞，燒赤淬酒，熱飲（《開寶》）。",
          "治男子疝痛，女子心腹妊娠脹滿，漏胎，猝下血（《時珍》）。"
        ],
        "附方": [
          {
            "名稱": "喉痹腫痛",
            "方法": "菖蒲根嚼汁，燒秤錘淬一杯，飲之。（《普濟方》）"
          },
          {
            "名稱": "舌腫咽痛，咽生息肉",
            "方法": "秤錘燒赤，淬醋一盞，咽之。（《聖惠方》）"
          },
          {
            "名稱": "誤吞竹木",
            "方法": "秤錘燒紅，淬酒飲之。（《集玄方》）"
          },
          {
            "名稱": "便毒初起",
            "方法": "極力提起，令有聲。以鐵秤錘摩壓一夜，即散。（《集簡方》）"
          }
        ]
      },
      {
        "名字": "鐵銃",
        "出自": "《綱目》",
        "主治": [
          "催生，燒赤，淋酒入內，孔中流出，乘熱飲之，即產。舊銃尤良（時珍）。"
        ]
      },
      {
        "名字": "鐵斧",
        "出自": "《綱目》",
        "主治": [
          "婦人產難橫逆，胞衣不出，燒赤淬酒服。亦治產後血瘕，腰腹痛（時珍）。"
        ],
        "發明": [
          "時珍曰：古人轉女為男法：懷妊三月，名曰始胎，血脈未流，象形而變，是時宜服藥，用斧置床底，系刃向下，勿令本婦知。恐不信，以雞試之，則一窠皆雄也。蓋胎化之法，亦理之自然。故食牡雞，取陽精之全於天產者；佩雄黃，取陽精之全於地產者；操弓矢，藉斧斤，取剛物之見於人事者。氣類潛感，造化密移，物理所必有。故妊婦見神像異物，多生鬼怪，即其徵矣。象牙、犀角，紋逐象生；山藥、雞冠，形隨人變。以雞卵告灶而抱雛，以苕帚掃貓而成孕。物且有感，況於人乎？",
          "藏器曰：凡人身有弩肉，可聽人家釘棺下斧聲之時，便下手速擦二七遍，以後自得消平。產婦勿用。"
        ]
      },
      {
        "名字": "鐵刀",
        "出自": "《拾遺》",
        "氣味": ["辛", "平", "無毒"],
        "主治": [
          "蛇咬毒入腹，取兩刀於水中相磨，飲其汁。百蟲入耳，以兩刀於耳門上摩敲作聲，自出（藏器）。",
          "磨刀水，服，利小便。塗脫肛痔核，產腸不上，耳中猝痛（時珍）。"
        ]
      },
      {
        "名字": "大刀環",
        "出自": "《綱目》",
        "主治": ["產難數日不出，燒赤淬酒一杯，頓服（時珍）。"]
      },
      {
        "名字": "剪刀股",
        "出自": "《綱目》",
        "主治": ["小兒驚風。錢氏有剪刀股丸，用剪刀環頭研破，煎湯服藥（時珍）。"]
      },
      {
        "名字": "故鋸",
        "出自": "《拾遺》",
        "氣味": ["無毒"],
        "主治": ["誤吞竹木入咽，燒故鋸令赤，漬酒熱飲（藏器）。"]
      },
      {
        "名字": "布針",
        "出自": "《拾遺》",
        "主治": ["婦人橫產，取二七枚燒赤淬酒七遍，服（藏器）。"],
        "附方": [
          {
            "名稱": "眼生偷針",
            "方法": "布針一個，對井睨視，已而折為兩段，投井中，勿令人見。（張杲《醫說》）"
          }
        ]
      },
      {
        "名字": "鐵鏃",
        "出自": "《綱目》",
        "主治": ["胃熱呃逆，用七十二個，煎湯啜之（時珍）。"]
      },
      {
        "名字": "鐵甲",
        "出自": "《綱目》",
        "主治": ["憂鬱結滯，善怒狂易，入藥煎服（時珍）。"]
      },
      {
        "名字": "鐵鎖",
        "出自": "《綱目》",
        "主治": [
          "齆鼻不聞香臭，磨石上取末，和豬脂綿裹塞之，經日肉出，瘥（《普濟》）。"
        ]
      },
      {
        "名字": "鑰匙",
        "出自": "《日華》",
        "主治": [
          "婦人血噤，失音沖惡，以生薑、醋、小便同煎服。弱房人亦可煎服（大明）。"
        ]
      },
      {
        "名字": "鐵釘",
        "出自": "《拾遺》",
        "主治": ["酒醉齒漏出血不止，燒赤注孔中即止（時珍）。"],
        "發明": [
          "藏器曰：有犯罪者，遇恩赦免，取枷上鐵及釘等收之。後入官帶之，得除免。"
        ]
      },
      {
        "名字": "鐵鏵",
        "別稱": ["鍤"],
        "出自": "《綱目》",
        "主治": [
          "心虛風邪，精神恍惚健忘，以久使者四斤，燒赤投醋中七次，打成塊，水二斗，浸二七日，每食後服一小盞（時珍）。"
        ],
        "附方": [
          {
            "名稱": "小兒傷寒，百日內患壯熱",
            "方法": "用鐵鏵一斤，燒赤，水二斗，淬三七次，煎一半，入柳葉七片，浴之。（《聖濟錄》）"
          },
          {
            "名稱": "積年齒䘌",
            "方法": "舊鐵鏵頭一枚，炭火燒赤，捻硫黃一分，豬脂一分，於上熬沸。以綿包柳杖搵藥，熱烙齒縫，數次愈。（《普濟方》）"
          },
          {
            "名稱": "灌頂油法",
            "方法": "治腦中熱毒風，除目中翳障，鎮心明目。生油二斤，故鐵鏵五兩（打碎），硝石半兩，寒水石一兩，馬牙硝半兩，曾青一兩，綿裹入油中浸七日。每以一錢頂上摩之，及滴少許入鼻內，甚妙。（《聖惠方》）"
          }
        ]
      },
      {
        "名字": "鐵犁鑱尖",
        "出自": "《日華》",
        "主治": ["得水，制硃砂、水銀、石亭脂毒（大明）。"]
      },
      {
        "名字": "車轄",
        "別稱": ["車軸鐵轄頭", "車缸"],
        "出自": "宋《開寶》",
        "氣味": ["無毒"],
        "主治": [
          "喉痹及喉中熱塞，燒赤，投酒中熱飲（《開寶》）。",
          "主小兒大便下血，燒赤，淬水服（外臺）。"
        ],
        "附方": [
          {
            "名稱": "小兒下血",
            "方法": "方見上。"
          },
          {
            "名稱": "妊娠咳嗽",
            "方法": "車缸一枚，燒赤投酒中，冷飲。（《聖惠方》）"
          },
          {
            "名稱": "走注氣痛",
            "方法": "車缸燒赤，濕布裹熨病上。（《千金方》）"
          }
        ]
      },
      {
        "名字": "馬銜",
        "別稱": ["馬勒口鐵"],
        "集解": ["大明曰：古舊者好，亦可作醫工針也。"],
        "出自": "宋《開寶》",
        "氣味": ["平", "無毒"],
        "主治": [
          "小兒癇，婦人難產，臨時持之，並煮汁服一盞（《開寶》）。",
          "治馬喉痹，腫連頰，壯熱，吐氣數，煎水服之（《聖惠》）。"
        ]
      },
      {
        "名字": "馬鐙",
        "出自": "《綱目》",
        "主治": [
          "田野磷火，人血所化，或出或沒，來逼奪人精氣，但以馬鐙相戛作聲即滅。故張華云：金葉一振，遊光斂色（時珍）。"
        ]
      }
    ]
  }
]
