[
  {
    "名字": "流水",
    "別稱": ["千里水", "東流水", "甘澜水"],
    "出自": "《拾遺》",
    "集解": [
      "時珍曰：流水者，大而江河，小而溪澗，皆流水也。其外動而性靜，其質柔而氣剛，與湖澤陂塘之止水不同。然江河之水濁，而溪澗之水清，復有不同焉。觀濁水流水之魚，與清水止水之魚，性色迥別；淬劍染帛，各色不同；煮粥烹茶，味亦有異。則其入藥，豈可無辨乎。"
    ],
    "來源": {
      "本草綱目": {
        "部": "水",
        "卷": "五",
        "類": "地水"
      }
    },
    "氣味": ["甘", "平", "無毒"],

    "主治": [
      "病後虛弱，揚之萬遍，煮藥禁神最驗（藏器）。",
      "主五勞七傷，腎虛脾弱，陽盛陰虛，目不能瞑，霍亂吐利，傷寒後欲作奔豚（時珍）。",
      "逆流水主治中風、卒厥、頭風、瘧疾、咽喉諸病，宣吐痰飲（時珍）。"
    ],
    "發明": [
      "藏器曰：千里水、東流水二水，皆堪盪滌邪穢，煎煮湯藥，噤咒神鬼。潢汙行潦，尚可薦之王公，況其靈長者哉。《本經》云，東流水為雲母石所畏。煉雲母用之，與諸水不同，即其效也。",
      "思邈曰：江水，流泉遠涉，順勢歸海，不逆上流，用以治頭，必歸於下。故治五勞七傷羸弱之病，煎藥宜以陳蘆、勞水，取其水不強、火不盛也。無江水，則以千里東流水代之，如涇、渭之類。",
      "時珍曰：勞水即揚泛水，張仲景謂之甘瀾水。用流水二斗，置大盆中，以杓高揚之千遍，有沸珠相逐，乃取煎藥。蓋水性本咸而體重，勞之則甘而輕，取其不助腎氣而益脾胃也。虞摶《醫學正傳》云：甘瀾水甘溫而性柔，故烹傷寒陰證等藥用之。順流水性順而下流，故治下焦腰膝之證，及通利大小便之藥用之。急流水湍上峻急之水，其性急速而下達，故通二便風痹之藥用之。逆流水，洄瀾之水，其性逆而倒上，故發吐痰飲之藥用之也。",
      "宗奭曰：東流水取其性順疾速，通膈下關也。倒流水取其迴旋流止，上而不下也。",
      "張從正曰：昔有患小便閟者，眾工不能治，令取長川急流之水煎前藥，一飲立溲，則水可不擇乎。"
    ],
    "附方": [
      {
        "名稱": "目不得瞑",
        "方法": "流水千里外者八升，揚之萬遍，取清五升煮之，炊苇薪火，置秫米一升，半夏五合，徐炊令竭為一升半，去滓飲汁一小杯，日三飲，以知為度。詳半夏下。（《靈樞經》）"
      },
      {
        "名稱": "汗後奔豚",
        "方法": "茯苓桂枝甘草大棗湯，茯苓一兩，炙甘草二錢半，桂枝三錢，大棗二枚。以甘澜水二升，煮茯苓，納諸藥煮服，日三。（張仲景《金匱要略》）"
      },
      {
        "名稱": "服藥過劑煩悶",
        "方法": "東流水飲一、二升。（《肘後方》）"
      }
    ]
  },
  {
    "名字": "井泉水",
    "出自": "宋《嘉祐》",
    "發明": "時珍曰：井字象井形，泉字象水流穴中之形。",
    "集解": [
      "穎曰：井水新汲，療病利人。平旦第一汲，為井華水，其功極廣，又與諸水不同。凡井水有遠從地脈來者，為上；有從近處江湖滲來者，次之；其城市近溝渠汙水雜入者，成鹼，用須煎滾，停一時，候鹼澄乃用之，否則氣味俱惡，不堪入藥、食、茶、酒也。雨後水渾，須擂入桃、杏仁澄之。",
      "時珍曰：凡井以黑鉛為底，能清水散結，人飲之無疾。入丹砂鎮之，令人多壽。按麻知幾《水解》云：九疇昔訪靈臺太史，見銅壺之漏水焉。太史召司水者曰：此水已三周環，水滑則漏迅，漏迅則刻差，當易新水。子因悟曰：天下之水，用之滅火則同，濡槁則同，至於性從地變，質與物遷，未嘗同也。故蜀江濯錦則鮮，濟源烹楮則皛。南陽之潭漸於菊，其人多壽；遼東之澗通於參，其人多發。晉之山產礬石，泉可愈疽；戎之麓伏硫黃，湯可浴癘。揚子宜荈，淮菜宜醪；滄鹵能鹽，阿井能膠。澡垢以汙，茂田以苦。癭消於藻帶之波，痰破於半夏之洳。冰水咽而霍亂息，流水飲而癃閟通。雪水洗目而赤退，鹹水濯肌而瘡干。菜之為齏，鐵之為漿，曲之為酒，櫱之為醋，千派萬種，言不可盡。至於井之水一也，尚數名焉，況其他者乎。反酌而傾曰倒流，出甃未放曰無根，無時初出曰新汲，將旦首汲曰井華。夫一井之水，而功用不同，豈可烹煮之間，將行藥勢，獨不擇夫水哉？昔有患小溲閟者，眾不能瘥。張子和易之以長川之急流，煎前藥，一飲立溲。此正與《靈樞經》治不瞑半夏湯，用千里流水同意味。後之用水者，當以子和之法為制。予於是作《水解》。"
    ],
    "來源": {
      "本草綱目": {
        "部": "水",
        "卷": "五",
        "類": "地水"
      }
    },
    "類別": [
      {
        "名字": "井華水",
        "氣味": ["甘", "平", "無毒"],
        "主治": [
          "酒後熱痢，洗目中膚翳，治人大驚九竅四肢指歧皆出血。以水噀面，和硃砂服，令人好顏色，鎮心安神。治口臭。堪煉諸藥石。投酒醋，令不腐（《嘉祐》）。",
          "宜煎補陰之藥（虞摶）。",
          "宜煎一切痰火氣血藥（時珍）"
        ]
      },
      {
        "名字": "井華水",
        "氣味": ["甘", "平", "無毒"],
        "主治": [
          "消渴反胃，熱痢熱淋，小便赤澀，卻邪調中下熱氣，並宜飲之。射癰腫令散，洗漆瘡。治墜損腸出，冷噴其身面，則腸自入也。又解閉口椒毒，下魚骨哽（《嘉祐》）",
          "解馬刀毒（之才）。",
          "解砒石、烏喙、燒酒、煤炭毒。治熱悶昏瞀煩渴（時珍）。"
        ]
      }
    ],
    "發明": [
      "禹錫曰：凡飲水療疾，皆取新汲清泉，不用停汙濁暖，非直無效，亦且損人。",
      "虞摶曰：新汲井華水，取天一真氣，浮於水面，用以煎補陰之劑，及煉丹煮茗，性味同於雪水也。",
      "時珍曰：井泉地脈也，人之經血象之，須取其土厚水深，源遠而質潔者，食用可也。《易》曰：井泥不食，井冽寒泉食，是矣。人乃地產，資稟與山川之氣相為流通，而美惡壽夭，亦相關涉。金石草木，尚隨水土之性，而況萬物之靈者乎。貪淫有泉，仙壽有井，載在往牒，必不我欺。",
      "《淮南子》云：土地各以類生人。是故山氣多男，澤氣多女，水氣多瘖，風氣多聾，林氣多癃，木氣多傴，岸下氣多尰，石氣多力，險阻氣多癭，暑氣多夭，寒氣多壽，穀氣多痹，丘氣多狂，廣氣多仁，陵氣多貪。堅土人剛，弱土人脆，壚土人大，沙土人細，息土人美，耗土人醜，輕土多利，重土多遲。清水音小，濁水音大，湍水人輕，遲水人重。皆應其類也。又《河圖括地象》云：九州殊題，水泉剛柔各異。青州角徵會，其氣慓輕，人聲急，其泉酸以苦。梁州商徵接，其氣剛勇，人聲塞，其泉苦以辛。兗豫宮徵會，其氣平靜，人聲端，其泉甘以苦。雍冀商羽合，其氣快烈，人聲捷，其泉咸以辛。觀此二說，則人賴水土以養生，可不慎所擇乎。",
      "時珍曰：按《後漢書》云：有婦人病經年，世謂寒熱注病。十一月，華佗令坐石槽中，平旦用冷水灌，云當至百。始灌七十，冷顫欲死，灌者懼欲止，佗不許。灌至八十，熱氣乃蒸出，囂囂然高二、三尺。滿百灌，乃使燃火溫床，厚覆而臥，良久冷汗出，以粉撲之而愈。又《南史》云：將軍房伯玉，服五石散十許劑，更患冷疾，夏月常復衣。",
      "徐嗣伯診之，曰：乃伏熱也，須以水發之，非冬月不可。十一月冰雪大盛時，令伯玉解衣坐石上，取新汲冷水，從頭澆之，盡二十斛，口噤氣絕。家人啼哭請止，嗣伯執撾諫者。又盡水百斛，伯玉始能動，背上彭彭有氣。俄而起坐，云熱不可忍，乞冷飲。嗣伯以水一升飲之，疾遂愈。自爾常發熱，冬月猶單衫，體更肥壯。時珍竊謂二人所病，皆伏火之證，《素問》所謂諸噤鼓慄，皆屬於火也。治法火鬱則發之，而二子乃於冬月平旦澆以冷水者，冬至後陽氣在內也，平旦亦陽氣方盛時也，折之以寒，使熱氣鬱遏至極，激發而汗解，乃物不極不反，是亦發之之意。《素問》所謂逆者正治，從者反治，逆而從之，從而逆之，疏通道路，令氣調和者也。春月則陽氣已泄，夏秋則陰氣在內，故必於十一月至後，乃可行之。二子之醫，可謂神矣。"
    ],
    "附方": [
      {
        "名稱": "九竅出血",
        "方法": "葉氏用新汲水，隨左右洗足即止，累用有效。一方：用冷水噀面。一方：冷水浸紙貼囟上，以熨斗熨之，立止。一方：用冷水一瓶，淋射頂上及啞門上。或以濕紙貼之。"
      },
      {
        "名稱": "衄血不止",
        "方法": "葉氏用新汲水，隨左右洗足即止，累用有效。一方：用冷水噀面。一方：冷水浸紙貼囟上，以熨斗熨之，立止。一方：用冷水一瓶，淋射頂上及啞門上。或以濕紙貼之。"
      },
      {
        "名稱": "金瘡血出不止",
        "方法": "冷水浸之即止（《延壽方》）。"
      },
      {
        "名稱": "犬咬血出",
        "方法": "以水洗至血止，綿裹之（《千金方》）。"
      },
      {
        "名稱": "蠍蠆螫傷",
        "方法": "以水浸故布拓之，暖即易（《千金方》）。"
      },
      {
        "名稱": "馬汗入瘡，或馬毛入瘡，腫入腹，殺人。",
        "方法": "以冷水浸之，頻易水，仍飲好酒，立瘥（《千金方》）。"
      },
      {
        "名稱": "魚骨哽咽",
        "方法": "取水一杯，合口向水，張口取水氣，哽當自下（《肘後方》）。"
      },
      {
        "名稱": "中砒石毒",
        "方法": "多飲新汲井水，得吐利佳（《集簡方》）。"
      },
      {
        "名稱": "中烏喙毒",
        "方法": "多飲新汲井水，得吐利佳（《集簡方》）。"
      },
      {
        "名稱": "中蒙汗毒",
        "方法": "飲冷水即安（《濟急方》）。"
      },
      {
        "名稱": "中煤炭毒，一時暈倒，不救，殺人",
        "方法": "急以清水灌之（唐瑤《經驗方》）。"
      },
      {
        "名稱": "服藥過劑，卒嘔不已",
        "方法": "飲新汲水一升（《肘後方》）。"
      },
      {
        "名稱": "燒酒醉死",
        "方法": "急以新汲水浸其發，外以故帛浸濕，貼其胸膈，仍細細灌之，至蘇乃已（《瀕湖集簡方》）。"
      },
      {
        "名稱": "飲酒齒痛",
        "方法": "井水頻含漱之（《直指方》）。"
      },
      {
        "名稱": "破傷風病",
        "方法": "用火命婦人取無根水一盞，入百草霜調捏作餅，放患處。三、五換如神，此蔣亞香方也。（《談野翁試驗方》）。"
      },
      {
        "名稱": "墜損腸出",
        "方法": "冷噴其身面，則腸自入也（《嘉祐》）。"
      },
      {
        "名稱": "眼睛突出一二寸",
        "方法": "以新汲水灌漬睛中，數易之，自入（《梅師方》）。"
      },
      {
        "名稱": "時行火眼",
        "方法": "患人每日於井上。視井旋匝三遍，能泄火氣（《集玄方》）。"
      },
      {
        "名稱": "心悶汗出不識人",
        "方法": "新汲水和蜜飲之，甚效（《千金方》）。"
      },
      {
        "名稱": "霍亂吐瀉",
        "方法": "勿食熱物，飲冷水一碗，仍以水一盆浸兩足，立止（《急救良方》）。"
      },
      {
        "名稱": "厭禳瘟疫",
        "方法": "臘旦除夜，以小豆、川椒各七七粒投井中，勿令人知，能卻瘟疫。又法：元旦以大麻子三七粒，投井中。"
      },
      {
        "名稱": "口氣臭惡",
        "方法": "正旦含井華水吐棄廁下，數度即瘥也（《肘後方》）。"
      },
      {
        "名稱": "口氣臭惡",
        "方法": "正旦含井華水吐棄廁下，數度即瘥也（《肘後方》）。"
      },
      {
        "名稱": "心腹冷痛",
        "方法": "男子病，令女人取水一杯飲之；女人病，令男子取水一杯飲之（《肘後方》）。"
      },
      {
        "名稱": "寒熱注病",
        "方法": "十一月，華佗令坐石槽中，平旦用冷水灌，云當至百。始灌七十，冷顫欲死，灌者懼欲止，佗不許。灌至八十，熱氣乃蒸出，囂囂然高二、三尺。滿百灌，乃使燃火溫床，厚覆而臥，良久冷汗出，以粉撲之而愈（《後漢書》）。"
      },
      {
        "名稱": "火病惡寒",
        "方法": "將軍房伯玉，服五石散十許劑，更患冷疾，夏月常復衣。徐嗣伯診之，曰：乃伏熱也，須以水發之，非冬月不可。十一月冰雪大盛時，令伯玉解衣坐石上，取新汲冷水，從頭澆之，盡二十斛，口噤氣絕。家人啼哭請止，嗣伯執撾諫者。又盡水百斛，伯玉始能動，背上彭彭有氣。俄而起坐，云熱不可忍，乞冷飲。嗣伯以水一升飲之，疾遂愈（《南史》）。"
      },
      {
        "名稱": "疔毒疽瘡",
        "方法": "凡手指及諸處有瘡起，發癢，身熱惡寒，或麻木，此極毒之瘡也。急用針刺破，擠去惡血，候血盡，口噙涼水吮之，水溫再換，吮至痛癢皆住即愈，此妙法也（《保壽堂方》）。"
      },
      {
        "名稱": "婦人將產",
        "方法": "井華水服半升，不作運（《千金方》）。"
      },
      {
        "名稱": "初生不啼",
        "方法": "冷水灌之，外以蔥白鞭之，即啼（《全幼心鑑》）。"
      }
    ]
  },
  {
    "名字": "節氣水",
    "出自": "《綱目》",
    "集解": [
      "時珍曰：一年二十四節氣，一節主半月，水之氣味，隨之變遷，此乃天地之氣候相感，又非疆域之限也。《月令通纂》云：正月初一至十二日止，一日主一月。每旦以瓦瓶秤水，視其輕重，重則雨多，輕則雨少。觀此，雖一日之內，尚且不同，況一月乎。"
    ],
    "來源": {
      "本草綱目": {
        "部": "水",
        "卷": "五",
        "類": "地水"
      }
    },

    "類別": [
      {
        "名字": "立春、清明二節貯水，謂之神水",
        "主治": ["宜浸造諸風脾胃虛損諸丹丸散及藥酒，久留不壞。（時珍）"]
      },
      {
        "名字": "寒露、冬至、小寒、大寒四節，及臘日水。",
        "主治": [
          "宜浸造滋補五臟及痰火、積聚、蟲毒諸丹丸，並煮釀藥酒，與雪水同功。（時珍）"
        ]
      },
      {
        "名字": "立秋日五更井華水",
        "主治": ["長幼各飲一杯，能卻瘧痢百病。（時珍）"]
      },
      {
        "名字": "重午日午時水",
        "主治": ["宜造瘧痢瘡瘍金瘡、百蟲蠱毒諸丹丸。（時珍）"]
      },
      {
        "名字": "小滿、芒種、白露三節內水",
        "主治": [
          "並有毒。造藥，釀酒、醋一應食物，皆易敗壞。人飲之，亦生脾胃疾。（時珍）"
        ]
      }
    ]
  },
  {
    "名字": "醴泉",
    "別稱": ["甘泉"],
    "出自": "《拾遺》",
    "釋名": [
      "時珍曰：醴，薄酒也，泉味如之，故名。出無常處，王者德至淵泉，時代昇平，則醴泉出，可以養老。《瑞應圖》云：醴泉，水之精也，味甘如醴，流之所及，草木皆茂；飲之令人多壽。《東觀記》云：光武中元元年，醴泉出京師，人飲之者，痼疾皆除。"
    ],
    "來源": {
      "本草綱目": {
        "部": "水",
        "卷": "五",
        "類": "地水"
      }
    },
    "氣味": ["甘", "平", "無毒"],

    "主治": [
      "心腹痛，疰忤鬼氣邪穢之屬，並就泉空腹飲之。又止熱消渴及反胃霍亂為上，亦以新汲者為佳（藏器）。"
    ]
  },
  {
    "名字": "玉井水",
    "出自": "《拾遺》",
    "集解": [
      "藏器曰：諸有玉處山谷水泉皆是也。山有玉而草木潤，身有玉而毛髮黑。玉既重寶，水又靈長，故有延生之望。今人近山多壽者，豈非玉石津液之功乎。太華山有玉水溜下，土人得服之，多長生。"
    ],
    "來源": {
      "本草綱目": {
        "部": "水",
        "卷": "五",
        "類": "地水"
      }
    },
    "氣味": ["甘", "平", "無毒"],

    "主治": ["久服神仙，令人體潤，毛髮不白（藏器）"]
  },
  {
    "名字": "乳穴水",
    "出自": "《拾遺》",
    "集解": [
      "藏器曰：近乳穴處流出之泉也。人多取水作飲釀酒，大有益。其水濃者，秤之重於他水。煎之上有鹽花，此真乳液也。"
    ],
    "來源": {
      "本草綱目": {
        "部": "水",
        "卷": "五",
        "類": "地水"
      }
    },
    "氣味": ["甘", "溫", "無毒"],

    "主治": ["久服肥健人，能食，體潤不老，與鍾乳同功（藏器）。"]
  },
  {
    "名字": "溫湯",
    "別稱": ["溫泉（《綱目》）", "沸泉"],
    "出自": "《拾遺》",
    "釋名": [
      "藏器曰：下有硫黃，即令水熱，猶有硫黃臭。硫黃主諸瘡，故水亦宜然。當其熱處，可燖豬羊、熟雞子也。",
      "時珍曰：溫泉有處甚多。按胡仔《漁隱叢話》云：湯泉多作硫黃氣，浴之則襲人肌膚。唯新安黃山是硃砂泉，春時水即微紅色，可煮茗。長安驪山是礜石泉，不甚作氣也。硃砂泉雖紅而不熱，當是雄黃爾。有砒石處亦有湯泉，浴之有毒。"
    ],
    "來源": {
      "本草綱目": {
        "部": "水",
        "卷": "五",
        "類": "地水"
      }
    },
    "氣味": ["辛", "熱", "微毒"],

    "主治": [
      "諸風筋骨攣縮，及肌皮頑痹，手足不遂，無眉發，疥癬諸疾，在皮膚骨節者，入浴。浴訖，當大虛憊，可隨病與藥，及飲食補養。非有病人，不宜輕入（藏器）。"
    ],
    "發明": [
      "穎曰：廬山有溫泉，方士往往教患疥癬、風癩、楊梅瘡者，飽食入池，久浴得汗出乃止，旬日自愈也。"
    ]
  },
  {
    "名字": "醴泉",
    "別稱": ["甘泉"],
    "出自": "《拾遺》",
    "釋名": [
      "時珍曰：醴，薄酒也，泉味如之，故名。出無常處，王者德至淵泉，時代昇平，則醴泉出，可以養老。《瑞應圖》云：醴泉，水之精也，味甘如醴，流之所及，草木皆茂；飲之令人多壽。《東觀記》云：光武中元元年，醴泉出京師，人飲之者，痼疾皆除。"
    ],
    "來源": {
      "本草綱目": {
        "部": "水",
        "卷": "五",
        "類": "地水"
      }
    },
    "氣味": ["甘", "平", "無毒"],
    "主治": [
      "心腹痛，疰忤鬼氣邪穢之屬，並就泉空腹飲之。又止熱消渴及反胃霍亂為上，亦以新汲者為佳（藏器）。"
    ]
  },
  {
    "名字": "玉井水",
    "出自": "《拾遺》",
    "集解": [
      "藏器曰：諸有玉處山谷水泉皆是也。山有玉而草木潤，身有玉而毛髮黑。玉既重寶，水又靈長，故有延生之望。今人近山多壽者，豈非玉石津液之功乎。太華山有玉水溜下，土人得服之，多長生。"
    ],
    "氣味": ["甘", "平", "無毒"],
    "主治": ["久服神仙，令人體潤，毛髮不白（藏器）。"]
  },
  {
    "名字": "乳穴水",
    "出自": "《拾遺》",
    "集解": [
      "藏器曰：近乳穴處流出之泉也。人多取水作飲釀酒，大有益。其水濃者，秤之重於他水。煎之上有鹽花，此真乳液也。"
    ],
    "氣味": ["甘", "温", "無毒"],
    "主治": ["久服肥健人，能食，體潤不老，與鐘乳同功（藏器）。"]
  },
  {
    "名字": "溫湯",
    "別稱": ["溫泉（《綱目》）", "沸泉"],
    "出自": "《拾遺》",
    "釋名": [
      "藏器曰：下有硫黃，即令水熱，猶有硫黃臭。硫黃主諸瘡，故水亦宜然。當其熱處，可燖豬羊、熟雞子也。",
      "時珍曰：溫泉有處甚多。按胡仔《漁隱叢話》云：湯泉多作硫黃氣，浴之則襲人肌膚。唯新安黃山是硃砂泉，春時水即微紅色，可煮茗。長安驪山是礜石泉，不甚作氣也。硃砂泉雖紅而不熱，當是雄黃爾。有砒石處亦有湯泉，浴之有毒。"
    ],
    "氣味": ["辛", "熱", "微毒"],
    "主治": [
      "諸風筋骨攣縮，及肌皮頑痹，手足不遂，無眉發，疥癬諸疾，在皮膚骨節者，入浴。浴訖，當大虛憊，可隨病與藥，及飲食補養。非有病人，不宜輕入（藏器）。"
    ],
    "發明": [
      "穎曰：廬山有溫泉，方士往往教患疥癬、風癩、楊梅瘡者，飽食入池，久浴得汗出乃止，旬日自愈也。"
    ]
  },
  {
    "名字": "碧海水",
    "出自": "《拾遺》",
    "集解": [
      "藏器曰：东方朔《十洲记》云：夜行海中，拨之有火星者，咸水也。色既碧，故曰碧海。",
      "時珍曰：海乃百川之會，天地四方，皆海水相通，而地在其中。其味咸，其色黑，水行之正也。"
    ],
    "氣味": ["咸", "小温", "有小毒"],
    "主治": ["煮浴，去風瘙疥癬。飲一合，吐下宿食臚脹（藏器）。"]
  },
  {
    "名字": "鹽膽水",
    "別稱": ["滷水"],
    "出自": "《拾遺》",
    "釋名": [
      "藏器曰：此乃鹽初熟，槽中瀝下黑汁也。",
      "時珍曰：鹽下瀝水，則味苦不堪食。今人用此水，收豆腐。獨孤滔云：鹽膽煮四黃，焊物。"
    ],
    "氣味": ["咸", "苦", "有大毒"],
    "主治": [
      "䘌蝕疥癬，瘻疾蟲咬，及馬牛為蟲蝕，毒蟲入肉生子。六畜飲一合，當時死，人亦然。凡瘡有血者，不可塗之（藏器）。",
      "痰厥不省，灌之取吐，良（時珍）。"
    ]
  },
  {
    "名字": "阿井水",
    "出自": "《綱目》",
    "氣味": ["甘", "咸", "平", "無毒"],
    "主治": ["下膈，疏痰，止吐（時珍）。"],
    "發明": [
      "時珍曰：阿井在今兗州陽穀縣，即古東阿縣也。沈括《筆談》云：古說濟水伏流地中，今歷下凡發地下皆是流水。東阿亦濟水所經，取井水煮膠謂之阿膠。其性趣下，清而且重，用攪濁水則清，故以治淤濁及逆上之痰也。又青州范公泉，亦濟水所注，其水用造白丸子，利膈化痰。《管子》云：齊之水，其泉青白，其人堅勁，寡有疥瘙，終無痟酲。水性之不同如此。陸羽烹茶，辨天下之水性美惡，烹藥者反不知辨此，豈不戾哉！"
    ]
  },
  {
    "名字": "山岩泉水",
    "出自": "《拾遺》",
    "釋名": [
      "時珍曰：此山岩土石間所出泉，流為溪澗者也。《爾雅》云：水正出，曰濫泉；懸出，曰沃泉；仄出曰氿泉。其泉源遠清冷，或山有玉石美草木者為良；其山有黑土毒石惡草者不可用。陸羽云：凡瀑湧漱湍之水，飲之令人有頸疾。穎曰：昔在潯陽，忽一日城中馬死數百。詢之，云：數日前雨，洗出山谷中蛇蟲之毒，馬飲其水然也。"
    ],
    "集解": "穎曰：昔在浔阳，忽一日城中馬死數百。詢之，云數日前雨，洗出山谷中蛇蟲之毒，馬飲其水然也。",
    "氣味": ["甘", "平", "無毒"],
    "主治": [
      "霍亂煩悶，嘔吐腹空，轉筋恐入腹，宜多服之，名曰洗腸，勿令腹空，空則更服。人皆懼此，然嘗試有效。但身冷力弱者，防致臟寒，當以意消息之（藏器）。"
    ]
  },
  {
    "名字": "古塚中水",
    "出自": "《拾遺》",
    "主治": ["有毒，殺人。洗諸瘡皆瘥（藏器）。"]
  },
  {
    "名字": "糧罂中水",
    "出自": "《拾遺》",
    "集解": [
      "藏器曰：乃古冢中食罂中水也，取清澄久遠者佳。",
      "古文曰：蔗留餘節，瓜表遺犀，言二物不爛，餘皆成水也。"
    ],
    "氣味": ["辛", "平", "有小毒"],
    "主治": [
      "鬼氣中惡疰忤，心腹痛，惡夢鬼神，殺蛔蟲。進一合，不可多飲，令人心悶。又云，洗眼見鬼，未試（藏器）。"
    ],
    "附方": [
      {
        "名稱": "噎疾",
        "方法": "古冢內罐罂中水，但得飲之即愈，極有神效（《壽域方》）。"
      }
    ]
  },
  {
    "名字": "赤龍浴水",
    "出自": "《拾遺》",
    "集解": ["藏器曰：此澤間小泉有赤蛇在中者，人或遇之，經雨取水服。"],
    "氣味": ["有小毒"],
    "主治": ["瘕結氣，諸瘕，惡蟲入腹，及咬人生瘡者（藏器）。"]
  },
  {
    "名字": "車轍中水",
    "出自": "《綱目》",
    "釋名": ["時珍曰：轍，乃車行跡也。"],
    "主治": ["癧瘍風，五月五日取洗之，甚良。牛蹄中水亦可（時珍）。"]
  },
  {
    "名字": "地漿",
    "別稱": ["土漿"],
    "出自": "《別錄》下品",
    "釋名": [
      "土漿。弘景曰：此掘黃土地作坎，深三尺，以新汲水沃入攪濁，少頃取清用之，故曰地漿，亦曰土漿。"
    ],
    "氣味": ["甘", "寒", "無毒"],
    "主治": [
      "解中毒煩悶（《別錄》）。",
      "解一切魚肉、果菜、藥物、諸菌毒，療霍亂及中暍卒死者，飲一升妙（時珍）。"
    ],
    "發明": [
      "弘景曰：楓上菌，食之令人笑不休，飲此即解。",
      "時珍曰：按羅天益《衛生寶鑑》云：中暑霍亂，乃暑熱內傷，七神迷亂所致。陰氣靜則神臟，躁則消亡，非至陰之氣不愈。坤為地，地屬陰，土平曰靜順。地漿作於牆陰坎中，為陰中之陰，能瀉陽中之陽也。"
    ],
    "附方": [
      {
        "名稱": "熱渴煩悶",
        "方法": "地漿一盞，飲之（《聖惠方》）。"
      },
      {
        "名稱": "乾霍亂病",
        "方法": "不吐不利，脹痛欲死。地漿三、五盞服即愈。大忌米湯（《千金方》）。"
      },
      {
        "名稱": "服藥過劑悶亂",
        "方法": "地漿飲之（《肘後方》）。"
      },
      {
        "名稱": "閉口椒毒吐白沫",
        "方法": "身冷欲死者，地漿飲之（張仲景《金匱方》）。"
      },
      {
        "名稱": "中野芋毒",
        "方法": "土漿飲之（《集簡方》）。"
      },
      {
        "名稱": "黃鱨魚毒",
        "方法": "食此魚，犯荊芥，能害人。服地漿解之。（《集簡方》）"
      },
      {
        "名稱": "中砒霜毒",
        "方法": "地漿調鉛粉服之，立解（《集玄方》）。"
      }
    ]
  },
  {
    "名字": "熱湯",
    "別稱": ["百沸湯（《綱目》）", "麻沸湯（仲景）", "太和湯"],
    "出自": "宋《嘉祐》",
    "氣味": ["甘", "平", "無毒"],
    "氣味補充": [
      "時珍曰：按汪穎云：熱湯須百沸者佳。若半沸者，飲之反傷元氣，作脹。或云：熱湯漱口損齒。病目人勿以熱湯洗浴。凍僵人勿以熱湯灌之，能脫指甲。銅瓶煎湯服，損人之聲。"
    ],
    "主治": [
      "助陽氣，行經絡（宗奭）。",
      "熨霍亂轉筋入腹及客忤死（《嘉祐》）。"
    ],
    "發明": [
      "宗奭曰：熱湯能通經絡，患風冷氣痹人，以湯渫腳至膝上，厚覆取汗周身，然別有藥，亦假湯氣而行爾。四時暴泄痢，四肢冷，臍腹疼，深湯中坐，浸至腹上，頻頻作之，生陽佐藥，無速於此。虛寒人始坐湯中必顫。仍常令人伺守之。",
      "張從正曰：凡傷寒、傷風、傷食、傷酒，初起無藥，便飲太和湯碗許，或酸齏汁亦可，以手揉肚，覺恍惚，再飲再揉，至無所容，探吐，汗出則已。",
      "時珍曰：張仲景治心下痞，按之濡，關上脈浮，大黃黃連瀉心湯，用麻沸湯煎之，取其氣薄而泄虛熱也。《朱真人靈驗篇》云：有人患風疾數年，掘坑令坐坑內，解衣，以熱湯淋之，良久，以簟蓋之，汗出而愈，此亦通經絡之法也。時珍常推此意，治寒濕，加艾煎湯；治風虛，加五枝或五加煎湯淋洗，覺效更速也。"
    ],
    "附方": [
      {
        "名稱": "傷寒初起",
        "方法": "取熱湯飲之，候吐則止（陳藏器《本草》）。"
      },
      {
        "名稱": "初感風寒，頭痛憎寒",
        "方法": "用水七碗，燒鍋令赤，投水於內，取起再燒再投，如此七次，名沸湯，乘熱飲一碗，以衣被覆頭取汗，神效。（《傷寒蘊要》）"
      },
      {
        "名稱": "忤惡卒死",
        "方法": "銅器或瓦器盛熱湯，隔衣熨其腹上，冷即易，立愈。（陳藏器《本草》）"
      },
      {
        "名稱": "霍亂轉筋",
        "方法": "以器盛湯熨之，並令蹋器，足底熱透，冷則易（《嘉祐本草》）。"
      },
      {
        "名稱": "暑月暍死",
        "方法": "以熱湯徐徐灌之，小舉其頭，令湯入腹，即蘇（《千金方》）。"
      },
      {
        "名稱": "火眼赤爛緊閉目",
        "方法": "以熱湯沃之，湯冷即止，頻沃取安，妙在閉目。或加薄荷、防風、荊芥煎湯沃之，亦妙。（趙原陽《濟急方》）"
      },
      {
        "名稱": "金瘡血出不止",
        "方法": "以故布蘸熱湯盦之。（《延壽書》）"
      },
      {
        "名稱": "代指腫痛",
        "方法": "麻沸湯漬之，即安。（《千金方》）"
      },
      {
        "名稱": "癰腫初起",
        "方法": "以熱湯頻沃之，即散（《集簡方》）。"
      },
      {
        "名稱": "凍瘡不癒",
        "方法": "以熱湯洗之（陳藏器）。"
      },
      {
        "名稱": "馬汗入瘡，腫痛欲死",
        "方法": "沸湯溫洗，即瘥。（《千金方》）"
      },
      {
        "名稱": "蠍蠆螫傷",
        "方法": "溫湯浸之，數易，至旦愈（華佗治彭城夫人方）。"
      },
      {
        "名稱": "蛇繞不解",
        "方法": "以熱湯淋之即脫（《千金方》）。"
      }
    ]
  },
  {
    "名字": "生熟湯",
    "別稱": ["陰陽水"],
    "出自": "《拾遺》",
    "釋名": ["時珍曰：以新汲水百沸湯合一盞和勻，故曰生熟，今人謂之陰陽水。"],
    "氣味": ["甘", "咸", "無毒"],
    "主治": [
      "調中消食。凡痰瘧，及宿食毒惡之物，臚脹欲作霍亂者，即以鹽投中，進一、二升，令吐盡痰食，便愈（藏器）。",
      "凡霍亂及嘔吐，不能納食及藥，危甚者，先飲數口即定（時珍）。"
    ],
    "發明": [
      "時珍曰：上焦主納，中焦腐化，下焦主出。三焦通利，陰陽調和，升降周流，則臟腑暢達。一失其道，二氣淆亂，濁陰不降，清陽不升，故發為霍亂嘔吐之病。飲此湯輒定者，分其陰陽，使得其平也。",
      "藏器曰：凡人大醉，及食瓜果過度者，以生熟湯浸身，則湯皆為酒及瓜味。《博物志》云：浸至腰，食瓜可五十枚，至頸則無限也。未試。"
    ]
  },
  {
    "名字": "齑水",
    "出自": "《綱目》",
    "集解": ["時珍曰：此乃作黃齑菜水也。"],
    "氣味": ["酸", "咸", "無毒"],
    "主治": ["吐諸痰飲宿食，酸苦涌泄為陰也（時珍）。"]
  },
  {
    "名字": "漿水",
    "別稱": ["酸漿"],
    "出自": "宋《嘉祐》",
    "釋名": [
      "嘉謨曰：漿，酢也。炊粟米熱，投冷水中，浸五、六日，味酢，生白花，色類漿，故名。若浸至敗者，害人。"
    ],
    "氣味": ["甘", "酸", "微溫", "無毒"],
    "氣味補充": [
      "宗奭曰：不可同李食，令人霍亂吐利。妊婦勿食，令兒骨瘦。水漿尤不可飲，令絕產。醉後飲之，失音。"
    ],
    "主治": [
      "調中引氣，宣和強力，通關開胃止渴，霍亂泄利，消宿食。宜作粥薄暮啜之，解煩去睡，調理腑臟。煎令酸，止嘔噦，白人膚，體如繒帛（《嘉祐》）。",
      "利小便（時珍）。"
    ],
    "發明": ["震亨曰：漿水性涼善走，故解煩渴而化滯物。"],
    "附方": [
      {
        "名稱": "霍亂吐下",
        "方法": "酸漿水，煎乾薑屑，呷之。（《兵部手集》）"
      },
      {
        "名稱": "過食脯腊",
        "方法": "筋痛悶絕。漿水煮粥，入少鷹屎，和食。（孫真人方）"
      },
      {
        "名稱": "滑胎易產",
        "方法": "酸漿水和水少許，頓服（《產寶》）。"
      },
      {
        "名稱": "手指腫痛",
        "方法": "漿水入少鹽，熱漬之，冷即易之。（孫真人方）"
      },
      {
        "名稱": "面上黑子",
        "方法": "每夜以暖漿水洗面，以布揩赤，用白檀香磨汁涂之（《外台秘要》）。"
      },
      {
        "名稱": "骨哽在咽",
        "方法": "磁石（火煅醋淬）、陳橘紅（焙）、多年漿水腳（炒），等分為末，別以漿水腳和丸芡子大，每含咽一丸。（《聖濟錄》）"
      }
    ]
  },
  {
    "名字": "甑氣水",
    "出自": "《拾遺》",
    "主治": [
      "以器承取，沐頭，長毛髮，令黑潤；朝朝用梳摩小兒頭，久覺有益也（藏器）。"
    ],
    "附方": [
      {
        "名稱": "小兒諸瘡，遍身或面上生瘡，爛成孔臼，如大人楊梅瘡",
        "方法": "用蒸糯米時甑蓬四邊滴下氣水，以盤承取，掃瘡上，不數日即效。百藥不效者，用之神妙。（《集簡方》）"
      }
    ]
  },
  {
    "名字": "銅壺滴漏水",
    "出自": "《綱目》",
    "主治": ["性滑，上可至顛，下可至泉，宜煎四末之藥（虞摶）。"]
  },
  {
    "名字": "三家洗碗水",
    "出自": "《拾遺》",
    "主治": ["惡瘡久不癒，煎沸入鹽洗之，不過三五次，立效（藏器）。"]
  },
  {
    "名字": "磨刀水",
    "出自": "《綱目》",
    "氣味": ["咸", "寒", "無毒"],
    "氣味補充": ["洗手則生癬（時珍）。"],
    "主治": ["利小便，消熱腫（時珍）。"],
    "附方": [
      {
        "名稱": "小便不通",
        "方法": "磨刀交股水一盞，服之效（《集簡方》）。"
      },
      {
        "名稱": "肛門腫痛，欲作痔瘡",
        "方法": "急取屠刀磨水服，甚效（《集簡方》）。"
      },
      {
        "名稱": "盤腸生產，腸干不上",
        "方法": "腸幹不上者：以磨刀水少潤腸，煎好磁石二杯，溫服，自然收上，乃扁鵲方也。"
      },
      {
        "名稱": "蛇咬毒攻入腹",
        "方法": "以兩刀於水中相摩，飲其汁（《救急方》）。"
      },
      {
        "名稱": "耳中卒痛",
        "方法": "磨刀鐵漿，滴入即愈（《活人心統》）。"
      }
    ]
  },
  {
    "名字": "浸藍水",
    "出自": "《綱目》",
    "氣味": ["辛", "苦", "寒", "無毒"],
    "主治": [
      "除熱，解毒，殺蟲。治誤吞水蛭成積，脹痛黃瘦，飲之，取下則愈（時珍）。",
      "染布水，療咽喉病及噎疾，溫服一鍾，良（時珍）。"
    ],
    "發明": [
      "時珍曰：藍水、染布水，皆取藍及石灰能殺蟲解毒之義。昔有人因醉飲田中水，誤吞水蛭，胸腹脹痛，面黃，遍醫不效。因宿店中渴甚，誤飲此水，大瀉數行，平明視之，水蛭無數，其病頓愈也。"
    ]
  },
  {
    "名字": "豬槽中水",
    "出自": "《拾遺》",
    "氣味": ["無毒"],
    "主治": ["蠱毒，服一盞。又療蛇咬瘡，浸之效（藏器）。"]
  },
  {
    "名字": "市門溺坑水",
    "出自": "《拾遺》",
    "氣味": ["無毒"],
    "主治": ["止消渴，重者服一小盞，勿令知之，三度瘥（藏器）。"]
  },
  {
    "名字": "洗手足水",
    "出自": "《綱目》",
    "主治": ["病後勞復，或因梳頭，或食物復發，取一合飲之，效（《聖惠》）。"]
  },
  {
    "名字": "洗兒湯",
    "出自": "《綱目》",
    "主治": ["胎衣不下，服一盞，勿令知之（《延年秘錄》）。"]
  },
  {
    "名字": "諸水有毒",
    "出自": "《拾遺》",
    "類別": [
      {
        "名字": "水府龍宮",
        "原因": ["不可觸犯"],
        "解釋": ["藏器曰：水之怪魍魎，溫嶠然犀照水，為神所怒是也。"]
      },
      {
        "名字": "水中有赤脈",
        "原因": ["不可斷之"]
      },
      {
        "名字": "井水沸溢",
        "原因": ["不可飲"],
        "解釋": ["時珍曰：但於三十步內取青石一塊投之，即止。"]
      },
      {
        "名字": "古井眢井",
        "原因": ["不可入，有毒殺人。"],
        "解釋": [
          "時珍曰：夏月陰氣在下，尤忌之。但以雞毛投之，盤旋而舞不下者，必有毒也。以熱醋數斗投之，則可入矣。古塚亦然。"
        ]
      },
      {
        "名字": "古井",
        "原因": ["不可塞，令人盲聾。"]
      },
      {
        "名字": "陰地流泉",
        "原因": ["有毒，二、八月行人飲之，成瘴瘧，損腳力。"]
      },
      {
        "名字": "澤中停水",
        "原因": ["五、六月有魚鱉精，人飲之，成瘕病。"]
      },
      {
        "名字": "沙河中水",
        "原因": ["飲之，令人喑。"]
      },
      {
        "名字": "兩山夾水",
        "原因": ["其人多癭。"]
      },
      {
        "名字": "流水有聲",
        "原因": ["其人多癭。"]
      },
      {
        "名字": "花瓶水",
        "原因": ["飲之殺人。臘梅尤甚。女"]
      },
      {
        "名字": "炊湯",
        "原因": ["洗面，令人無顏色；洗體，令人成癬；洗腳，令人疼痛生瘡。"]
      },
      {
        "名字": "銅器上汗入",
        "原因": ["食中，令人生疽，發惡瘡。"]
      },
      {
        "名字": "冷水",
        "原因": ["熱泔。"]
      },
      {
        "名字": "熱泔",
        "原因": ["沐頭，併成頭風，女人尤忌之。"]
      },
      {
        "名字": "水經宿面上有五色者",
        "原因": ["有毒，不可洗手。"]
      },
      {
        "名字": "時病後浴冷水",
        "原因": ["損心胞。"]
      },
      {
        "名字": "盛暑浴",
        "原因": ["冷水成傷寒。"]
      },
      {
        "名字": "汗後入冷水",
        "原因": ["成骨痹。"],
        "解釋": ["時珍曰：顧閔遠行，汗後渡水，遂成骨痹痿蹶，數年而死也。"]
      },
      {
        "名字": "產後洗浴",
        "原因": ["成痙風，多死。"]
      },
      {
        "名字": "酒中飲冷水",
        "原因": ["成手顫。"]
      },
      {
        "名字": "酒後飲茶水",
        "原因": ["成酒癖。"]
      },
      {
        "名字": "飲水便睡",
        "原因": ["成水癖"]
      },
      {
        "名字": "小兒就瓢及瓶飲水",
        "原因": ["令語訥。"]
      },
      {
        "原因": ["夏月遠行，勿以冷水濯足。"]
      },
      {
        "原因": ["冬月遠行，勿以熱湯濯足。"]
      }
    ]
  }
]
