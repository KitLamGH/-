
<目录>谷部第二十三卷_谷之二

<篇名>稷

内容：（《别录》下品） 
【释名】 （音祭）、粢（音咨）。 
时珍曰∶稷，从禾从 ， 音即，谐声也。又进力治稼也。《诗》云 良耜是矣。种 
稷者必 进力也。南人承北音，呼稷为 ，谓其米可供祭也。《礼记》∶祭宗庙稷曰明粢。 
《尔雅》云∶粢，稷也。罗愿云∶稷、 、粢皆一物，语音之轻重耳。赤者名KT ，白者 
名芑，黑者名 。注见黍下。 
【集解】弘景曰∶稷米人亦不识，书记多云黍与稷相似。又注黍米云∶ 米与黍米相似 
，而粒殊大，食之不宜人，言发宿病。《诗》云∶黍稷稻粱，禾麻菽麦。此八谷也，俗犹莫 
能辨证，况芝英乎？ 
苏恭曰∶《吕氏春秋》云∶饭之美者，有阳山之 。高诱注云∶关西谓之KT 音糜）， 
冀州谓之 （音牵，去声）。《广雅》云∶ ， 也。《礼记》云∶稷曰明粢。《尔雅》云∶粢 
，稷也。《说文》云∶“稷乃五谷长”，田正也。此乃官名，非谷号也。先儒以稷为粟类，或 
言粟之上者，皆说其义，而不知其实也。按∶ 胜之《种植书》，有黍不言稷本草有稷不载 
， 即稷也。楚人谓之稷，关中谓之糜，呼其米为黄米。其苗与黍同类，故呼黍为 秫。 
陶言与黍相似者，得之矣。 
藏器曰∶稷、 ，一物也，塞北最多，如黍黑色。 
诜曰∶稷在八谷之中，最为下苗。黍乃作酒，此乃作饭，用之殊涂。 
颂曰∶稷米，出粟处皆能种之。今人不甚珍此，惟祠事用之。农家惟以备他谷之不熟， 
则为粮耳。 
宗 曰∶稷米，今谓之 米，先诸米熟，其香可爱，故取以供祭祀。然发故疾，只堪作 
饭，不粘，其味淡。 
时珍曰∶稷与黍，一类二种也。粘者为黍，不粘者为稷。稷可作饭，黍可酿酒。犹稻之 
有粳与糯也。陈藏器独指黑黍为稷，亦偏矣。稷黍之苗似粟而低小有毛，结子成枝而殊散， 
其粒如粟而光滑。三月下种，五、六月可收，亦有七、八月收者。其色有赤、白、黄、黑数 
种，黑者禾稍高，今俗通呼为黍子，不复呼稷矣。北边地寒，种之有补。河西出者，颗粒尤 
硬。稷熟最早，作饭疏爽香美，为五谷之长而属土，故祠谷神者以稷配社。五谷不可遍祭， 
祭其长以该之也。上古以厉山氏之子为稷主，至成汤始易以后稷，皆有功于农事者云。 
【正误】吴瑞曰∶稷苗似芦，粒亦大，南人呼为芦 。孙炎《正义》云∶稷即粟也。 
时珍曰∶稷黍之苗虽颇似粟，而结子不同。粟穗丛聚攒簇，稷黍之粒疏散成枝。孙氏谓 
稷为粟，误矣。芦 即蜀黍也，其茎苗高硕如芦。而今之祭祀者，不知稷即黍之不粘者，往 
往以芦 为稷，故吴氏亦袭其误也。今并正之。 
-稷米- 
【气味】甘，寒，无毒。 
诜曰∶多食，发三十六种冷病气。不与瓠子同食，发冷病，但饮黍穣汁即瘥。又不可与 
附子同服。 
【主治】益气，补不足（《别录》）。治热，压丹石毒发热，解苦瓠毒（《日华》）。作饭 
食，安中利胃宜脾（《心镜》）。凉血解暑（时珍。《生生编》）。 
【发明】时珍曰∶按∶孙真人云∶稷，脾之谷也。脾病宜食之。 胜之云∶烧黍稷则瓠 
死，此物性相制也。稷米、黍穣，能解苦瓠之毒。《淮南万毕术》云∶祠冢之黍，啖儿令不 
思母。此亦有所厌耶？ 
【附方】新四。 
补中益气∶羊肉一脚，熬汤，入河西稷米、葱、盐，煮粥食之。（《饮膳正要》）。 
卒 不止∶粢米粉，井华水服之良。（《肘后》）。 
痈疽发背∶粢米粉熬黑，以鸡子白和涂练上，剪孔贴之，干则易，神效。（葛氏方）。 
辟除瘟疫，令不相染∶以 米为末，顿服之。（《肘后方》） 
-根- 
【主治】心气痛，产难（时珍）。 
【附方】新二。 
心气疼痛∶高粱根煎汤温服，甚效。 
横生难产∶重阳日取高粱根（名瓜龙）阴干，烧存性，研末。酒服二钱，即下。 



<目录>谷部第二十三卷_谷之二

<篇名>黍

内容：（《别录》中品） 
【校正】《别录》中品丹黍米，今并为一。 
【释名】赤黍曰 （音门）、曰KT （音糜），白黍曰芑（音起），黑黍曰 （音距）， 
一稃二米曰 （音 。并《尔雅》）。 
时珍曰∶按∶许慎《说文》云∶黍可为酒，从禾入水为意也。魏子才《六书精蕴》云∶ 
禾下从氽，象细粒散垂之形。 胜之云∶黍者暑也。待暑而生，暑后乃成也。《诗》云∶诞 
降嘉种，维 维 ，维 维芑。 即 ，音转也。郭璞以 芑为粱粟，以 即黑黍之二米者 
，罗愿以 为来牟，皆非矣。 
【集解】弘景曰∶黍，荆、郢州及江北皆种之。其苗如芦而异于粟，粒亦大。今人多呼 
秫粟为黍，非矣。北人作黍饭，方药酿黍米酒，皆用秫黍也。《别录》丹黍米，即赤黍米也 
。亦出北间，江东时有，而非土所宜，多入神药用。又有黑黍名 ，酿酒，供祭祀用。 
恭曰∶黍有数种。其苗亦不似芦，虽似粟而非粟也。 
颂曰∶今汴、洛、河、陕间皆种之。《尔雅》云∶ ，赤苗。芑，白苗。 ，黑黍。是 
也。李巡云∶ 是黑黍中一稃有二米者。古之定律者，以上党 黍之中者累之，以生律度 
衡量。后人取此黍定之，终不能协律。或云∶ 乃黍之中者，一稃二米之黍也。此黍得天地 
中和之气而生，盖不常有。有则一穗皆同，二米粒并均匀无小大，故可定律。他黍则不然。 
地有肥瘠，岁有凶穣，故米有大小不常矣。今上党民间，或值丰岁，往往得二米者。但稀阔 
，故不以充贡尔。 
时珍曰∶黍乃稷之粘者。亦有赤、白、黄、黑数种，其苗色亦然。郭义恭《广志》有赤 
黍、白黍、黄黍、大黑黍、牛黍、燕颔、马革、驴皮、稻尾诸名。俱以三月种者为上时，五 
月即熟。四月种者为中时，七月即熟。五月种者为下时，八月乃熟。《诗》云 鬯一卣，则 
黍之为酒尚也。白者亚于糯，赤者最粘，可蒸食，俱可作饧。古人以黍粘履，以黍雪桃，皆 
取其粘也。菰叶裹成粽食，谓之角黍。《淮南万毕术》云∶获黍置沟， 
【正误】颂曰∶粘者为秫，可以酿酒，北人谓为黄米，亦曰黄糯；不粘者为黍，可食。 
如稻之有粳、糯也。 
时珍曰∶此误以黍为稷，以秫为黍也。盖稷之粘者为黍，粟之粘者为秫，粳之粘者为糯 
。《别录》本文着黍、秫、糯、稻之性味功用甚明，而注者不谙，往往谬误如此。今俗不知 
分别，通呼秫与黍为黄米矣。 
黍米（此通指诸黍米也） 
【气味】甘，温，无毒。久食令人多热烦（《别录》）。 
诜曰∶性寒，有小毒，发故疾。久食昏五脏，令人好睡，缓人筋骨，绝血脉。小儿多食， 
令久不能行。小猫、犬食之，其脚 屈。合葵菜食，成痼疾。合牛肉、白酒食，生寸白 
李鹏飞曰∶五种黍米，多食闭气。 
【主治】益气，补中（《别录》）。烧灰和油，涂杖疮，止痛，不作瘢（孟诜）。嚼浓汁， 
涂小儿鹅口疮，有效（时珍）。 
【发明】思邈曰∶黍米，肺之谷也。肺病宜食之。主益气。 
时珍曰∶按∶罗愿云∶黍者，暑也。以其象火，为南方之谷。盖黍最粘滞，与糯米同性 
，其气温暖，故功能补肺，而多食作烦热，缓筋骨也。孟氏谓其性寒，非矣。 
【附方】旧二，新二。 
男子阴易∶黍米二两，煮薄粥，和酒饮，发汗即愈。（《圣济总录》）。 
心痛不瘥，四十年者∶黍米淘汁，温服随意。（《经验方》） 
汤火灼伤，未成疮者∶黍米、女曲等分，各炒焦研末，鸡子白调涂之。煮粥亦可。（《肘 
后方》）。 
闪肭脱臼，赤黑肿痛∶用黍米粉、铁浆粉各半斤，葱一斤，同炒存性，研末。以醋调服 
三 



<目录>谷部第二十三卷_谷之二

<篇名>丹黍米

内容：（《别录》中品） 
即赤黍也。《尔雅》谓之 。 
瑞曰∶浙人呼为红莲米。江南多白黍，间有红者，呼为赤虾米。 
宗 曰∶丹黍皮赤，其米黄。惟可为糜，不堪为饭，粘着难解。 
原曰∶穗熟色赤，故属火。北人以之酿酒作糕。 
【气味】甘，微寒，无毒。思邈曰∶微温。 
大明曰∶温，有小毒。不可合蜜及葵同食。 
宗 曰∶动风性热，多食难消。余同黍米。 
【主治】咳逆上气，霍乱，止泄利，除热，止烦渴（《别录》）。下气，止咳嗽，退热（ 
大明）。治鳖瘕，以新熟者淘泔汁，生服一升，不过三、二度愈（孟诜）。 
【附方】旧二，新二。 
男子阴易∶用丹黍米三两，煮薄饮，酒和饮之，令发汗即愈。（《伤寒类要》）。 
小儿鹅口，不乳者∶丹黍米嚼汁涂之。（《子母秘录》）。 
饮酒不醉∶取赤黍渍以狐血，阴干。酒饮时，取一丸置舌下含之，令人不醉。（《万毕 
术》方）。 
令妇不妒∶取 （即赤黍也），同薏苡等分，为丸。常服之。（同上）。 
-穣茎并根- 
【气味】辛，热，有小毒。 
诜曰∶醉卧黍穣，令人生厉。人家取其茎穗作提拂扫地，用以煮汁入药，更佳。 
【主治】煮汁饮之，解苦瓠毒。浴身，去浮肿。和小豆煮汁服，下小便（孟诜）。烧灰 
酒 
【附方】旧一，新三。 
通身水肿∶以黍茎扫帚煮汤浴之。 
香港脚冲心∶黍穣一石，煮汁，入椒目一升，更煎十沸，渍脚，三四度愈。（《外台秘要》）。 
天行豌疮，不拘人畜∶用黍穣浓煮汁洗之。一茎者是 穣，不可用。（《千金》）。 
疮肿伤风，中水痛剧者∶黍穣烧烟，熏令汗出，愈。（《千金方》） 



<目录>谷部第二十三卷_谷之二

<篇名>蜀黍

内容：（《食物》） 
【释名】蜀秫（俗名）、芦 （《食物》）、芦粟（并俗）、木稷（《广雅》）、荻粱（同上）、 
高粱。 
时珍曰∶蜀黍不甚经见，而今北方最多。按∶《广雅》∶荻粱，木稷也。盖此亦黍稷之 
类，而高硕如芦荻者，故俗有诸名。种始自蜀，故谓之蜀黍。 
【集解】颖曰∶蜀黍北地种之，以备缺粮，余及牛马。谷之最长者。南人呼为芦 。 
时珍曰∶蜀黍宜下地。春月布种，秋月收之。茎高丈许，状似芦荻而内实。叶亦似芦。 
穗大如帚。粒大如椒，红黑色。米性坚实，黄赤色。有二种∶粘者可和糯秫酿酒作饵；不 
粘者可以作糕煮粥。可以济荒，可以养畜，梢可作帚，茎可织箔席、编篱、供爨，最有利 
于民者。今人祭祀用以代稷者，误矣。其谷壳浸水色红，可以红酒。《博物志》云∶地种蜀 
黍，年久多蛇。 
-米- 
【气味】甘，涩，温，无毒。 
【主治】温中，涩肠胃，止霍乱。粘者与黍米功同（时珍）。 
-根- 
【主治】煮汁服，利小便，止喘满。烧灰酒服，治产难有效（时珍）。 
【附方】新一。 
小便不通，止喘∶红秫散∶用红秫黍根二两，扁蓄一两半，灯心百茎，上捣罗。每服半 
两 



<目录>谷部第二十三卷_谷之二

<篇名>玉蜀黍

内容：（《纲目》） 
【释名】玉高粱。 
【集解】时珍曰∶玉蜀黍种出西土，种者亦罕。其苗叶俱似蜀黍而肥矮，亦似薏苡。 
苗高三、四尺。六、七月开花成穗如秕麦状。苗心别出一苞，如棕鱼形，苞上出白须垂垂。 
久则苞拆子出，颗颗攒簇。子亦大如棕子，黄白色。可炸炒食之。炒拆白花，如炒拆糯谷之 
状。 
-米- 
【气味】甘，平，无毒。 
【主治】调中开胃（时珍）。 
-根叶- 
【气味】原缺【主治】小便淋沥沙石，痛不可忍，煎汤频饮（时珍）。 



<目录>谷部第二十三卷_谷之二

<篇名>粱

内容：（《别录》中品） 
【校正】《别录》中品有青粱米、黄粱米、白粱米，今并为一。 
【释名】时珍曰∶粱者，良也，谷之良者也。或云种出自梁州，或云粱米性凉，故得粱 
名，皆各执己见也。粱即粟也。考之《周礼》，九谷、六谷之名，有粱无粟可知矣。自汉以 
后，始以大而毛长者为粱，细而毛短者为粟。今则通呼为粟，而粱之名反隐矣。今世俗称粟 
中之大穗长芒，粗粒而有红毛、白毛、黄毛之品者，即粱也。黄、白、青、赤，亦随色命名 
耳。郭义恭《广志》有解粱、贝粱、辽东赤粱之名，乃因地命名也。 
【集解】弘景曰∶凡云粱米，皆是粟类，惟其牙头色异为分别耳。 胜之云∶粱是秫粟， 
则不尔也。黄粱出青、冀州，东间不见有。白粱处处有之，襄阳竹根者为佳。青粱江东少有。 
又汉中一种 粱，粒如粟而皮黑可食，酿酒甚消玉。 
恭曰∶粱虽粟类，细论则别。黄粱出蜀、汉、商、浙间，穗大毛长，谷米俱粗于白粱。 
而收子少，不耐水旱。食之香美，胜于诸粱，人号竹根黄。陶以竹根为白粱，非矣。白粱穗 
大多毛且长，而谷粗扁长，不似粟圆也。米亦白而大，食之香美，亚于黄粱。青粱谷穗有毛 
而粒青，米亦微青而细于黄、白粱，其粒似青稞而少粗，早熟而收薄。夏月食之，极为清凉 
。但味短色恶，不如黄、白粱，故人少种之。作饧清白，胜于余米。 
颂曰∶粱者，粟类也。粟虽粒细而功用则无别也。今汴、洛、河、陕间多种白粱，而青 
、黄稀有，因其损地力而斩获少也。 
宗 曰∶黄粱、白粱，西洛农家多种，为饭尤佳。余用不甚相宜。 



<目录>谷部第二十三卷_谷之二

<篇名>黄粱米

内容：（《别录》中品） 
【气味】甘，平，无毒。 
【主治】益气，和中，止泄（《别录》）。去客风顽痹（《日华》）。止霍乱下痢，利小便 
，除烦热（时珍）。 
【发明】宗 曰∶青粱、白粱，性皆微凉。独黄粱性味甘平，岂非得土之中和气多耶？ 
颂曰∶诸粱比之他谷，最益脾胃。 
【附方】旧四，新一。 
霍乱烦躁∶黄粱米粉半升，水升半，和绞如白饮，顿服。（《外台》）。 
霍乱大渴不止，多饮则杀人∶黄粱米五升。水一斗，煮清三升，稍稍饮之。（《肘后》）。 
小儿鼻干无涕，脑热也∶用黄米粉、生矾末各一两。每以一钱，水调贴囟上，日二次。 
（《普济》）。 
小儿赤丹∶用土番黄米粉，和鸡子白涂之。（《兵部手集》）。 
小儿生疮，满身面如火烧∶以黄粱米一升研粉，和蜜水调之，以瘥为度。（《外台》）。 



<目录>谷部第二十三卷_谷之二

<篇名>白粱米

内容：（《别录》中品） 
【气味】甘，微寒，无毒。 
【主治】除热，益气（《别录》）。除胸膈中客热，移五脏气，缓筋骨。凡患胃虚并呕吐 
食及水者，以米汁二合，生姜汁一合，和服之，佳（孟诜）。炊饭食之，和中，止烦渴（时 
珍） 
【附方】旧二。 
霍乱不止∶白粱米粉五合。水一升，和煮粥食。（《千金翼》）。 
手足生疣∶取白粱米粉，铁铫炒赤研末。以众人唾和涂之，浓一寸，即消。（《肘后》） 



<目录>谷部第二十三卷_谷之二

<篇名>青粱米

内容：（《别录》中品） 
【气味】甘，微寒，无毒。 
【主治】胃痹，热中消渴，止泄痢，利小便，益气补中，轻身长年。煮粥食之（《别录 
》）。健脾，治泄精（大明）。 
【发明】时珍曰∶今粟中有大而青黑色者是也。其谷芒多米少，禀受金水之气，其性 
最凉，而宜病患。 
诜曰∶青粱米可辟谷。以纯苦酒浸三日，百蒸百晒，藏之。远行，日一餐之，可度十日 
；若重餐之，四百九十日不饥也。又方∶以米一斗，赤石脂三斤，水渍置暖处，一、二日， 
上青白衣，捣为丸如李大。日服三丸，亦不饥也。 
掌禹锡曰∶按∶《灵宝五符经》中，白鲜米，九蒸九曝，作辟谷粮，而此用青粱米，未 
见出处。 
【附方】新七。 
补脾益胃∶羊肉汤入青粱米、葱、盐，煮粥食。（《正要》） 
脾虚泄痢∶青粱米半升，神曲炙捣罗为末一合，日日煮粥食，即愈。（《养老书》）。 
冷气心痛∶桃仁二两去皮尖，水研绞汁，入青粱米四合，煮粥常食。（《养老书》）。 
五淋涩痛∶青粱米四合，入浆水二升煮粥，下土苏末三两，每日空心食之。（同上）。 
老人血淋∶车前五合，绵裹煮汁，入青粱米四合，煮粥饮汁。亦能明目，引热下行。（同 
上）。 
乳石发渴∶青粱米，煮汁饮之。（《外台》）。 
一切毒药及鸩毒，烦懑不止∶用甘草三两（水五升，煮取二升，去滓），入黍米粉一两， 
白蜜三两。煎如薄粥食之。（《外台》） 



<目录>谷部第二十三卷_谷之二

<篇名>粟

内容：（《别录》中品） 
【释名】 粟。 
时珍曰∶粟，古文作 ，象穗在禾上之形。而《春秋说》题辞云∶西乃金所立，米为 
阳之精，故西字合米为粟。此凿说也。许慎云∶粟之为言续也。续于谷也。古者以粟为黍、 
稷、粱、秫之总称，而今之粟，在古但呼为粱。后人乃专以粱之细者名粟，故唐孟诜《本草》 
言人不识粟，而近世皆不识粟也。大抵粘者为秫，不粘者为粟。故呼此为 粟，以别秫而配 
。北人谓之小米也。 
【集解】弘景曰∶粟，江南西间所种皆是。其粒细于粱，熟舂令白，亦当白粱，呼为白 
粱粟，或呼为粢米。 
恭曰∶粟类多种，而并细于诸粱。北土常食，与粱有别。粢乃稷米，陶注非矣。 
诜曰∶粟，颗粒小者是，今人多不识之。其粱米粒粗大，随色别之。南方多 田，种之 
极易。舂粒细香美，少虚怯，只于灰中种之，又不锄治故也。北田所种多锄之，即难舂；不 
锄即草翳死。都由土地使然尔。 
时珍曰∶粟，即粱也。穗大而毛长粒粗者为粱，穗小而毛短粒细者为粟。苗俱似茅。种 
类凡数十，有青、赤、黄、白、黑诸色，或因姓氏地名，或因形似时令，随义赋名。故早则 
有赶麦黄、百日粮之类，中则有八月黄、老军头之类，晚则有雁头青、寒露粟之类。按∶贾 
思勰《齐民要术》云∶粟之成熟有早、晚，苗秆有高、下，收实有息耗，质性有强弱，米味 
有美恶，山泽有异宜。顺天时，量地利，则用力少而成功多；任性返道，劳而无获。大抵早 
粟皮薄米实，晚粟皮浓米少。 



<目录>谷部第二十三卷_谷之二

<篇名>粟米

内容：（即小米） 
【气味】咸，微寒，无毒。时珍曰∶咸、淡。 
宗 曰∶生者难化。熟者滞气，隔食，生虫。 
藏器曰∶胃冷者不宜多食。粟浸水至败者，损人。 
瑞曰∶与杏仁同食，令人吐泻。雁食粟，翼重不能飞。 
【主治】养肾气，去脾胃中热，益气。陈者∶苦，寒。治胃热消渴，利小便（《别录》）。 
止痢，压丹石热（孟诜）。水煮服，治热腹痛及鼻衄。为粉，和水滤汁，解诸毒，治霍 
乱及转筋入腹，又治卒得鬼打（藏器）。解小麦毒，发热（士良）。治反胃热痢。煮粥食，益 
丹田， 
【发明】弘景曰∶陈粟乃三、五年者，尤解烦闷，服食家亦将食之。 
宗 曰∶粟米利小便，故能益脾胃。 
震亨曰∶粟属水与土。陈者最硬难化，得浆水乃化也。 
时珍曰∶粟之味咸淡，气寒下渗，肾之谷也，肾病宜食之。虚热消渴泄痢，皆肾病也。 
渗利小便，所以泄肾邪也。降胃火，故脾胃之病宜食之。 
【附方】旧五，新五。 
胃热消渴∶以陈粟米炊饭，食之，良。（《食医心镜》） 
反胃吐食，脾胃气弱，食不消化，汤饮不下∶用粟米半升杵粉，水丸梧子大。七枚煮熟 
，入少盐，空心和汁吞下。或云∶纳醋中吞之，得下便已。（《心镜》）。 
鼻衄不止∶粟米粉，水煮服之。（《普济》）。 
婴孩初生七日，助谷神以导达肠胃∶研粟米煮粥如饴。每日哺少许。（姚和众方）。 
孩子赤丹∶嚼粟米敷之。（《兵部手集》）。 
小儿重舌∶嚼粟米哺之。（《秘录》）。 
杂物眯目不出∶用生粟米七粒，嚼烂取汁，洗之即出。（《总录》）。 
汤火灼伤∶粟米炒焦投水，澄取汁，煎稠如糖。频敷之，能止痛，灭瘢痕。一方∶半 
生半炒，研末，酒调敷之。（崔行功《纂要》）。 
熊虎爪伤∶嚼粟涂之。（葛氏方）。 
-粟泔汁- 
【主治】霍乱卒热，心烦渴，饮数升立瘥。臭泔∶止消渴，尤良（苏恭）。酸泔及淀∶ 
洗皮肤瘙疥，杀虫。饮之，主五痔。和臭樗皮煎服，治小儿疳痢（藏器）。 
【附方】新二。 
眼热赤肿∶粟米泔淀（极酸者）、生地黄等分，研匀摊绢上，方圆二寸，贴目上熨之。 
干即 
疳疮月蚀∶寒食泔淀，敷之良。（《千金》）。 
-粟糖- 
【主治】痔漏脱肛，和诸药薰之（时珍）。 
-粟奴- 
【主治】利小肠，除烦懑（时珍）。 
【发明】时珍曰∶粟奴，即粟苗成穗时生黑煤者。古方不用。《圣惠》治小肠结涩不通， 
心烦闷乱，有粟奴汤∶用粟奴、苦竹须、小豆叶、炙甘草各一两，灯心十寸，葱白五寸，铜 
钱七文，水煎分服。取效乃止。 
-粟廪米- 
见后陈廪米下。 
-粟 米- 
见后 米下。 
-粟糗- 
见后 下。 



<目录>谷部第二十三卷_谷之二

<篇名>秫

内容：（音术。《别录》中品） 
【释名】众（音终。《尔雅》）、糯秫（《唐本》）、糯粟（《唐本》）、黄糯。 
时珍曰∶秫字篆文，象其禾体柔弱之形，俗呼糯粟是矣。北人呼为黄糯，亦曰黄米。酿 
酒劣于糯也。 
【集解】恭曰∶秫是稻秫也。今人呼粟糯为秫。北土多以酿酒，而汁少于黍米。凡黍、 
稷、粟、秫、粳、糯，三谷皆有 、糯也。 
禹锡曰∶秫米似黍米而粒小，可作酒。 
宗 曰∶秫米，初捣出淡黄白色，亦如糯，不堪作饭，最粘，故宜作酒。 
时珍曰∶秫即粱米、粟米之粘者。有赤、白、黄三色，皆可酿酒、熬糖、作 糕食之。 
苏颂《图经》谓秫为黍之粘者，许慎《说文》谓秫为稷之粘者，崔豹《古今注》谓秫为 
稻之粘者，皆误也。惟苏恭以粟、秫分 、糯，孙炎注《尔雅》谓秫为粘粟者，得之。 
秫米（即黄米） 
【气味】甘，微寒，无毒。 
诜曰∶性平。不可常食，拥五脏气，动风，迷闷人。 
时珍曰∶按∶《养生集》云∶味酸性热，粘滞，易成黄积病，小儿不宜多食。 
【主治】寒热，利大肠，疗漆疮（《别录》）。治筋骨挛急，杀疮疥毒热。生捣，和鸡子 
白，敷毒肿，良（孟诜）。主犬咬，冻疮，嚼敷之（《日华》）。治肺疟，及阳盛阴虚，夜不得 
眠，及食鹅鸭成症，妊娠下黄汁（时珍）。 
【发明】弘景曰∶北人以此米作酒煮糖，肥软易消。方药不正用，惟嚼以涂漆疮及酿诸 
药醪尔。 
时珍曰∶秫者，肺之谷也，肺病宜食之。故能去寒热，利大肠。大肠者肺之合，而肺 
病多作皮寒热也。《千金》治肺疟方用之，取此义也。《灵枢经》岐伯治阳盛阴虚，夜不得 
瞑，半夏汤中用之，取其益阴气而利大肠也。大肠利则阳不盛矣。方见半夏条。又《异苑》 
云∶宋元嘉中，有人食鸭成症瘕。医以秫米研粉调水服之。须臾烦躁，吐出一鸭雏而瘥也。 
《千金方》治食鸭肉成病，胸满面赤，不能食，以秫米汤一盏饮之。 
【附方】旧三，新三。 
赤痢不止∶秫米一把，鲫鱼 二脔，薤白一虎口，煮粥食之。（《普济方》）。 
筋骨挛急∶诜曰∶用秫米一石，曲三斗，地黄一斤，茵陈蒿（炙黄）半斤。一依酿酒法 
服之 
肺疟寒热，痰聚胸中，病至令人心寒，寒甚乃热，善惊如有所见∶恒山三钱，甘草半钱， 
秫米三十五粒，水煎。未发时，分作三次服。（《千金》）。 
妊娠下水，黄色如胶，或如小豆汁∶秫米、黄 各一两，水七升，煎三升，分三服。（《 
梅师》）。 
浸淫恶疮有汁，多发于心，不早治，周身则杀人∶熬秫米令黄黑，杵末敷之。（《肘后 
方》）。 
久泄胃弱∶黄米炒为粉。每用数匙，沙糖拌食。（《简便》） 
-根- 
【主治】煮汤，洗风（孟诜）。 



<目录>谷部第二十三卷_谷之二

<篇名>子

内容：（衫、惨二音。《救荒》） 
【释名】龙爪粟、鸭爪稗。 
时珍曰∶ 乃不粘之称也。又不实之貌也。龙爪、鸭爪，象其穗歧之形。 
【集解】周定王曰∶ 子生水田中及下湿地。叶似稻，但差短。梢头结穗，仿佛稗子穗 
。其子如黍粒大，茶褐色。捣米，煮粥、炊饭、磨面皆宜。 
时珍曰∶ 子，山东、河南亦五月种之。苗如茭黍，八、九月抽茎，有三棱，如水中 
草之茎。开细花，簇簇结穗如粟穗，而分数歧，如鹰爪之状。内有细子如黍粒而细，赤色。 
其稃甚薄，其味粗涩。 
【气味】甘，涩，无毒。 
【主治】补中益气，浓肠胃，济饥。 



<目录>谷部第二十三卷_谷之二

<篇名>稗

内容：（音败。《纲目》） 
【释名】时珍曰∶稗乃禾之卑贱者也，故字从卑。 
【集解】弘景曰∶稗子亦可食。又有乌禾，生野中如稗，荒年可代粮而杀虫，煮以沃地 
，蝼、蚓皆死。 
藏器曰∶稗有二种∶一种黄白色，一种紫黑色。紫黑者似芑有毛，北人呼为乌禾。 
时珍曰∶稗处处野生，最能乱苗。其茎叶穗粒并如黍稷。一斗可得米三升。故曰∶五 
谷不熟，不如 稗。 苗似稗而穗如粟，有紫毛，即乌禾也。《尔雅》谓之 （音迭）。周定 
王曰∶稗有水稗、旱稗。水稗生田中。旱稗苗叶似 子，色深绿，根下叶带紫色。梢头 
出扁穗，结子如黍粒，茶褐色，味微苦，性温。以煮粥、炊饭、磨面食之皆宜。 
-稗米- 
【气味】辛、甘、苦，微寒，无毒。 
颖曰∶辛、脆。 
【主治】作饭食，益气宜脾，故曹植有芳菰精稗之称（时珍）。 
-苗根- 
【主治】金疮及伤损，血出不已。捣敷或研末掺之即止，甚验（时珍）。 



<目录>谷部第二十三卷_谷之二

<篇名>野狼尾草

内容：（《拾遗》） 
【释名】稂（音郎）、 （《尔雅》作童粱）、野狼茅（《尔雅》）、孟（《尔雅》）、宿田翁 
（《诗疏》）、守田（《诗疏》）。 
时珍曰∶野狼尾，其穗象形也。秀而不成，嶷然在田，故有宿田、守田之称。 
【集解】藏器曰∶野狼尾生泽地，似茅作穗。《广志》云∶子可作黍食。《尔雅》云∶孟， 
野狼尾。似茅，可以覆屋，是也。 
时珍曰∶野狼尾茎、叶、穗、粒并如粟，而穗色紫黄，有毛。荒年亦可采食。许慎《说文 
》云∶禾粟之穗，生而不成者，谓之 。其秀而不实者，名狗尾草，见草部。 
-米- 
【气味】甘，平，无毒。 
【主治】作饭食之，令人不饥（藏器）。 
【附录】蒯草 藏器曰∶蒯草苗似茅，可织席为索。子亦堪食，如粳米。 



<目录>谷部第二十三卷_谷之二

<篇名>东

内容：（音墙。《拾遗》） 
【释名】 
【集解】藏器曰∶东 生河西。苗似蓬，子似葵。九月、十月熟，可为饭食。河西人语 
曰∶贷我东 ，偿我田粱。《广志》云∶东 子粒似葵，青黑色。并、凉间有之。 
时珍曰∶相如赋“东 雕胡”，即此。《魏书》云∶乌丸地宜东 ，似 ，可作白酒。 
又《广志》云∶粱禾，蔓生，其子如葵子，其米粉白如面，可作 粥。六月种，九月收。 
牛食之尤肥。此亦一谷似东 者也。 
-子- 
【气味】甘，平，无毒。 
【主治】益气轻身。久服，不饥，坚筋骨，能步行（藏器）。 



<目录>谷部第二十三卷_谷之二

<篇名>菰米

内容：（《纲目》） 
【释名】茭米（《文选》）、雕蓬（《尔雅》）、雕 （《说文》。《唐韵》作KT 胡）、雕 
胡 
时珍曰∶菰本作 ，茭草也。其中生菌如瓜形，可食，故谓之 。其米须霜雕时采之， 
故谓之凋 。或讹为雕胡。枚乘《七发》谓之安胡。《尔雅》∶啮，雕蓬；荐，黍蓬。孙 
炎注云∶雕蓬即茭米。古人以为五饭之一者。郑樵《通志》云∶雕蓬即米茭，可作饭食， 
故谓之啮。其黍蓬即茭之不结实者，惟堪作荐，故谓之荐。杨慎《卮言》云∶蓬有水、陆二 
种∶雕蓬乃水蓬，雕 是也。黍蓬乃旱蓬，青科是也。青科结实如黍，羌人食之，今松州有 
焉。珍按∶郑、杨二说不同，然皆有理，盖蓬类非一种故也。 
【集解】弘景曰∶菰米一名雕胡，可作饼食。 
藏器曰∶雕胡，是菰蒋草米，古人所贵。故《内则》云∶鱼宜 。皆水物也。曹子建《 
七启》云∶芳菰精稗。谓二草之实，可以为饭也。 
颂曰∶菰生水中，叶如蒲苇。其苗有茎梗者，谓之菰蒋草。至秋结实，乃雕胡米也。古 
人以为美馔。今饥岁，人犹采以当粮。葛洪《西京杂记》云∶汉太液池边，皆是雕胡、紫箨 
、绿节、蒲丛之类。盖菰之有米者，长安人谓之雕胡；菰之有首者，谓之绿节；葭芦之未解 
叶者，谓之紫箨也。 
宗 曰∶菰蒋，花如苇。结青子，细若青麻黄，长几寸。野人收之，合粟为粥食之，甚 
济饥也。 
时珍曰∶雕胡，九月抽茎，开花如苇 。结实长寸许，霜后采之，大如茅针，皮黑褐色。 
其米甚白而滑腻，作饭香脆。杜甫诗“波漂菰米沉云黑”者，即此。《周礼》供御乃六谷、 
九谷之数，《管子书》谓之雁膳，故收米入此。其茭笋、菰根，别见菜部。 
【气味】甘，冷，无毒。 
【主治】止渴（藏器）。解烦热，调肠胃（时珍）。 



<目录>谷部第二十三卷_谷之二

<篇名>蓬草子

内容：（《拾遗》） 
【释名】 
【集解】时珍曰∶陈藏器《本草》载蓬草子，不具形状。珍按∶蓬类不一∶有雕蓬，即 
菰草也，见菰米下；有黍蓬，即青科也；又有黄蓬草、飞蓬草。不识陈氏所指果何蓬也？以 
理推之，非黄蓬即青柯尔。黄蓬草生湖泽中，叶如菰蒲，秋月结实成穗，子细如雕胡米。饥 
年人采食之，须浸洗曝舂，乃不苦涩。青科西南夷人种之，叶如茭黍，秋月结实成穗，有子 
如赤黍而细，其稃甚薄，曝舂炊食。又粟类有七棱青科、八棱青科，麦类有青稞、黄稞，皆 
非此类，乃物异名同也。其飞蓬乃藜蒿之类，末大本小，风易拔之，故号飞蓬。子如灰 菜 
子，亦可济荒。又《魏略》云∶鲍出遇饥岁，采蓬实，日得数斗，为母作食。《西京杂记》 
云∶宫中正月上辰，出池边盥濯，食蓬饵，以祓邪气。此皆不知所采乃何蓬也？大抵三种蓬 
子，亦不甚相远。 
-子- 
【气味】酸、涩，平，无毒。 
【主治】作饭食之，益饥，无异粳米（藏器）。 



<目录>谷部第二十三卷_谷之二

<篇名>草

内容：（音网。《拾遗》） 
【释名】皇（《尔雅》）、守田（同上）、守气（同）。 
时珍曰∶皇、 ，音相近也。 
【集解】藏器曰∶ 草生水田中，苗似小麦而小。四月熟，可作饭。 
时珍曰∶《尔雅》∶皇，守田。郭璞云∶一名守气，生废田中，似燕麦，子如雕胡，可 
食。 
-米- 
【气味】甘，寒，无毒。 
【主治】作饭，去热，利肠胃，益气力。久食，不饥（藏器）。 



<目录>谷部第二十三卷_谷之二

<篇名>草

内容：（《海药》） 
【释名】自然谷（《海药》）、禹余粮。 
【集解】藏器曰∶《博物志》云∶东海洲上有草名曰 。有实，食之如大麦。七月熟， 
民敛获至冬乃讫。呼为自然谷，亦曰禹余粮。此非石之禹余粮也。 
曰∶ 实如球子，八月收之。彼民常食，中国未曾见也。 
时珍曰∶按∶《方孝孺集》有海米行，盖亦 草之类也。其诗云∶海边有草名海米，大 
非蓬蒿小非荠。妇女携篮昼作群，采摘仍于海中洗。归来涤釜烧松枝，煮米为饭充朝饥。莫 
辞苦涩咽不下，性命聊假须臾时。 
-子- 
【气味】甘，平，无毒。 
【主治】不饥，轻身（藏器）。补虚羸损乏，温肠胃，止呕逆。久食健人（李 ）。 



<目录>谷部第二十三卷_谷之二

<篇名>薏苡

内容：（《本经》上品） 
【校正】据《千金方》，自草部移入此。 
【释名】解蠡（音礼。《本经》）、芑实（音起。《别录》）、赣米（《别录》。音感。陶氏作 
珠，雷氏作 米）、回回米（《救荒本草》）、薏珠子（《图经》）。 
时珍曰∶薏苡名义未详。其叶似蠡实叶而解散，又似芑黍之苗，故有解蠡、芑实之名。 
赣米乃其坚硬者，有赣强之意。苗名屋 。《救荒本草》云∶回回米又呼西番蜀秫。俗名草 
珠儿。 
【集解】《别录》曰∶薏苡仁生真定平泽及田野。八月采实，采根无时。 
弘景曰∶真定县属常山郡。近道处处多有，人家种之。出交趾者，子最大，彼土呼为 
珠。故马援在交趾饵之，载还为种，人谗以为珍珠也。实重累者为良。取仁用。 
志云∶今多用梁汉者，气劣于真定。取青白色者良。 
藏器云∶取子于甑中蒸使气馏，曝干 之，得仁矣。亦可磨取之。 
颂曰∶薏苡所在有之。春生苗茎，高三、四尺。叶如黍叶。开红白花，作穗。五、六月 
结实，青白色，形如珠子而稍长，故人呼为薏珠子。小儿多以线穿如贯珠为戏。九月、十月 
采其实。 
曰∶凡使，勿用 米，颗大无味，时人呼为粳 是也。薏苡仁颗小、色青、味甘，咬 
着黏人齿也。 
时珍曰∶薏苡，人多种之。二、三月宿根自生。叶如初生芭茅。五、六月抽茎开花结实。 
有二种∶一种粘牙者，尖而壳薄，即薏苡也。其米白色如糯米，可作粥饭及磨面食，亦可同 
米酿酒。一种圆而壳浓坚硬者，即菩提子也。其米少，即粳 也。但可穿作念经数珠，故人 
亦呼为念珠云。其根并白色，大如匙柄， 结而味甘也。 
-薏苡仁- 
【修治】赣曰∶凡使，每一两，以糯米一两同炒熟，去糯米用。亦有更以盐汤 
【气味】甘，微寒，无毒。诜曰∶平。 
【主治】筋急拘挛，不可屈伸，久风湿痹，下气。久服，轻身益气（《本经》）。除筋骨 
中邪气不仁，利肠胃，消水肿，令人能食（《别录》）。炊饭作面食，主不饥，温气。煮饮， 
止消渴，杀蛔虫（藏器）。治肺痿肺气，积脓血，咳嗽涕唾，上气。煎服，破毒肿（甄权）。 
去干湿香港脚，大验（孟诜）。健脾益胃，补肺清热，去风胜湿。炊饭食，治冷气。煎饮，利 
小便 
【发明】宗 曰∶薏苡仁《本经》云∶微寒，主筋急拘挛。拘挛有两等∶《素问》注中， 
大筋受热，则缩而短，故挛急不伸，此是因热而拘挛也，故可用薏苡；若《素问》言因寒则 
筋急者，不可更用此也。 
盖受寒使人筋急；寒热使人筋挛；若但受热不曾受寒，亦使人筋缓；受湿则又引长无力 
也。此药力势和缓，凡用须加倍即见效。 
震亨曰∶寒则筋急，热则筋缩。急因于坚强，缩因于短促。若受湿则弛，弛则引长。然 
寒与湿未尝不挟热。三者皆因于湿，然外湿非内湿启之不能成病。故湿之为病，因酒而鱼肉 
继之。甘滑、陈久、烧炙并辛香，皆致湿之因也。 
时珍曰∶薏苡仁属土，阳明药也，故能健脾益胃。虚则补其母，故肺痿、肺痈用之。筋 
骨之病，以治阳明为本，故拘挛筋急风痹者用之。土能胜水除湿，故泄痢水肿用之。按∶古 
方小续命汤注云∶中风筋急拘挛，语迟脉弦者，加薏苡仁。亦扶脾抑肝之义。又《后汉书》 
云∶马援在交趾常饵薏苡实，云能轻身省欲以胜瘴气也。又张师正《倦游录》云∶辛稼轩忽 
患疝疾，重坠大如杯。一道人教以薏珠用东壁黄土炒过，水煮为膏服，数服即消。程沙随病 
此，稼轩授之亦效。《本草》薏苡乃上品养心药，故此有功。 
颂曰∶薏苡仁，心肺之药多用之。故范汪治肺痈，张仲景治风湿、胸痹，并有方法。《 
济生方》治肺损咯血，以熟猪肺切，蘸薏苡仁末，空心食之。薏苡补肺，猪肺引经也。赵君 
猷言屡用有效。 
【附方】旧七，新七。 
薏苡仁饭，治冷气∶用薏苡仁舂熟，炊为饭食。气味欲如麦饭乃佳。或煮粥亦好。（《广 
济方》） 
薏苡仁粥，治久风湿痹，补正气，利肠胃，消水肿，除胸中邪气，治筋脉拘挛∶薏苡仁 
为末，同粳米煮粥，日日食之，良。（《食医心镜》） 
风湿身疼，日晡剧者，张仲景麻黄杏仁薏苡仁汤主之∶麻黄三两，杏仁二十枚，甘草、 
薏 
水肿喘急∶用郁李仁三两（研）。以水滤汁，煮薏苡仁饭，日二食之。（《独行方》）。 
沙石热淋，痛不可忍∶用玉秫，即薏苡仁也，子、叶、根皆可用，水煎热饮。夏月冷冻饮料。 
以通为度。（《杨氏经验方》）。 
消渴饮水∶薏苡仁煮粥饮，并煮粥食之。 
周痹缓急偏者∶薏苡仁十五两，大附子十枚（炮），为末。每服方寸匕，日三。（张仲景 
方）。 
肺痿，咳唾脓血∶薏苡仁十两（杵破），水三升，煎一升，酒少许，服之。（《梅师》）。 
肺痈咳唾，心胸甲错者∶以淳苦酒煮薏苡仁令浓，微温顿服。肺有血，当吐出愈。（《范 
汪方》）。 
肺痈咯血∶薏苡仁三合（捣烂），水二大盏，煎一盏，入酒少许，分二服。（《济生》） 
喉卒痈肿∶吞薏苡仁二枚，良。（《外台》）。 
痈疽不溃∶薏苡仁一枚，吞之。（姚僧坦方）。 
孕中有痈∶薏苡仁煮汁，频频饮之。（《妇人良方补遗》）。 
牙齿 痛∶薏苡仁、桔梗生研末。点服。不拘大人、小儿。（《永类方》）。 
-根- 
【气味】甘，微寒，无毒。 
【主治】下三虫（《本经》）。煮汁糜食甚香，去蛔虫，大效（弘景）。煮服，堕胎（藏器）。 
治卒心腹烦满及胸胁痛者，锉煮浓汁，服三升乃定（苏颂。出《肘后方》）。捣汁和酒服，治 
黄胆有效（时珍）。 
【附方】旧二，新二。 
黄胆如金∶薏苡根煎汤频服。 
蛔虫心痛∶薏苡根一斤（切），水七升，煮三升服之，虫死尽出也。（《梅师》）。 
经水不通∶薏苡根一两，水煎服之。不过数服，效。（《海上方》）。 
牙齿风痛∶薏苡根四两，水煮含漱，冷即易之。（《延年秘录》） 
-叶- 
【主治】作饮气香，益中空膈（苏颂）。暑月煎饮，暖胃益气血。初生小儿浴之，无 
病（时珍。出《琐碎录》）。 



<目录>谷部第二十三卷_谷之二

<篇名>罂子粟

内容：（宋《开宝》） 
【释名】米囊子（《开宝》）、御米（同上）、象谷。 
时珍曰∶其实状如罂子，其米如粟，乃象乎谷，而可以供御，故有诸名。 
【集解】藏器曰∶嵩阳子云∶罂粟花有四叶，红白色，上有浅红晕子。其囊形如 
箭头，中有细米。 
颂曰∶处处有之，人多莳以为饰。花有红、白二种，微腥气。其实形如瓶子，有米粒极 
细。圃人隔年粪地，九月布子，涉冬至春，始生苗，极繁茂。不尔则不生，生亦不茂。俟瓶 
焦黄，乃采之。 
宗 曰∶其花亦有千叶者。一罂凡数千万粒，大小如葶苈子而色白。 
时珍曰∶罂粟秋种冬生，嫩苗作蔬食甚佳。叶如白苣，三、四月抽苔结青苞，花开则苞 
脱。花凡四瓣，大如仰盏，罂在花中，须蕊裹之。花开三日即谢，而罂在茎头，长一、二寸， 
大如马兜铃，上有盖，下有蒂，宛然如酒罂。中有白米极细，可煮粥和饭食。水研滤浆，同 
绿豆粉作腐食尤佳。亦可取油。其壳入药甚多，而本草不载，乃知古人不用之也。江东人呼 
千叶者为丽春花。或谓是罂粟别种，盖亦不然。其花变态，本自不常。有白者、红者、紫者、 
粉红者、杏黄者、半红者、半紫者、半白者，艳丽可爱，故曰丽春，又曰赛牡丹，曰锦被花。 
详见游默斋《花谱》。 
-米- 
【气味】甘，平，无毒。 
颂曰∶性寒。多食利二便，动膀胱气。 
【主治】丹石发动，不下饮食，和竹沥煮作粥食，极美（《开宝》）。寇曰∶服石人研此 
水煮，加蜜作汤饮，甚宜）。行风气，逐邪热，治反胃胸中痰滞（颂）。治泻痢，润燥（时珍） 
【附方】旧一，新一。 
反胃吐食∶罂粟粥∶用白罂粟米三合，人参末三大钱，生山芋五寸（细切，研）。三物 
以水一升二合，煮取六合，入生姜汁及盐花少许，和匀分服。不计早晚，亦不妨别服汤丸。 
（《 
泄痢赤白∶罂粟子（炒）、罂粟壳（炙）等分为末，炼蜜丸梧子大。每服三十丸，米饮 
下。有人经验。（《百一选方》）。 
-壳- 
【修治】时珍曰∶凡用以水洗润，去蒂及筋膜，取外薄皮，阴干细切，以米醋拌炒入药。 
亦有蜜炒、蜜炙者。 
【气味】酸、涩，微寒，无毒。 
时珍曰∶得醋、乌梅、橘皮良。 
【主治】止泻痢，固脱肛，治遗精久咳，敛肺涩肠，止心腹筋骨诸痛（时珍）。 
【发明】杲曰∶收敛固气。能入肾，故治骨病尤宜。 
震亨曰∶今人虚劳咳嗽，多用粟壳止劫；及湿热泄痢者，用之止涩。其治病之功虽急， 
杀人如剑，宜深戒之。又曰∶治嗽多用粟壳，不必疑，但要先去病根，此乃收后药也。治痢 
亦同。凡痢须先散邪行滞，岂可遽投粟壳、龙骨之药，以闭塞肠胃。邪气得补而愈甚，所以 
变症作而淹延不已也。 
时珍曰∶酸主收涩，故初病不可用之。泄泻下痢既久，则气散不固，而肠滑肛脱。咳嗽 
诸痛既久，则气散不收，而肺胀痛剧。故俱宜此涩之固之，收之敛之。按∶杨氏《直指方》 
云∶粟壳治痢，人皆薄之，固矣。然下痢日久，腹中无积痛，当止涩者，岂容不涩？不有此 
剂，何以对治乎？但要有辅佐耳。又王硕《易简方》云∶粟壳治痢如神。但性紧涩，多令呕 
逆，故人畏而不敢服。若用醋制，加以乌梅，则用得法矣。或同四君子药，尤不致闭胃妨食 
而获奇功也。 
【附方】新八。 
热痢便血∶粟壳（醋炙）一两，陈皮半两，为末。每服三钱，乌梅汤下。（《普济方》）。 
久痢不止∶罂粟壳（醋炙）为末，蜜丸弹子大。每服一丸，水一盏，姜三片，煎八分， 
温服。又方∶粟壳十两（去膜），分作三分，一分醋炒，一分蜜炒，一分生用。并为末，蜜 
丸芡子大。每服三十丸，米汤下。《集要》百中散∶用粟壳（蜜炙）、浓朴（姜制），各四两， 
为细末 
小儿下痢∶神仙救苦散∶治小儿赤白痢下，日夜百行不止。用罂粟壳半两（醋炒为末， 
再以铜器炒过），槟榔半两（炒赤，研末），各收。每用等分，赤痢蜜汤服，白痢沙糖汤下。 
忌口味。（《全幼心鉴》）。 
水泄不止∶罂粟壳一枚（去蒂膜），乌梅肉、大枣肉各十枚，水一盏，煎七分，温服。（《 
经验》）。 
久嗽不止，谷气素壮人用之即效∶粟壳去筋，蜜炙为末。每服五分，蜜汤下。（危氏方）。 
久咳虚嗽∶贾同知百劳散∶治咳嗽多年，自汗。用罂粟壳二两半（去蒂膜，醋炒取一两）， 
乌梅半两，焙为末。每服二钱，卧时白汤下。（《宣明方》）。 
-嫩苗- 
【气味】甘，平，无毒。 
【主治】作蔬食，除热润燥，开胃浓肠（时珍）。 



<目录>谷部第二十三卷_谷之二

<篇名>阿芙蓉

内容：（《纲目》） 
【释名】阿片。 
时珍曰∶俗作鸦片，名义未详。或云∶阿，方音称我也。以其花色似芙蓉而得此名。 
【集解】时珍曰∶阿芙蓉前代罕闻，近方有用者，云是罂粟花之津液也。罂粟结青苞时， 
午后以大针刺其外面青皮，勿损里面硬皮，或三、五处，次早津出，以竹刀刮，收入瓷器， 
阴干用之。故今市者犹有苞片在内。王氏《医林集要》言是天方国种红罂粟花，不令水淹头， 
七、八月花谢后，刺青皮取之者。案∶此花五月实枯，安得七、八月后尚有青皮？或方土不 
同乎？ 
【气味】酸，涩，温，微毒。 
【主治】泻痢脱肛不止，能涩丈夫精气（时珍）。 
【发明】时珍曰∶俗人房中术用之。京师售一粒金丹，云通治百病，皆方伎家之术耳。 
【附方】新四。 
久痢∶阿芙蓉小豆许，空心温水化下，日一服。忌葱、蒜、浆水。若渴，饮蜜水解之。 
（ 
赤白痢下∶鸦片、木香、黄连、白术各一分，研末，饭丸小豆大。壮者一分，老幼半分， 
空心米饮下。忌酸物、生冷、油腻、茶、酒、面，无不止者。口渴，略饮米汤。一方∶罂粟 
花未开时，外有两片青叶包之，花开即落，收取为末。每米饮服一钱，神效。赤痢用红花 
者；白痢用白花者。 
一粒金丹∶真阿芙蓉一分，粳米饭捣作三丸。每服一丸，未效再进一丸，不可多服。忌 
醋，令人肠断。风瘫，热酒下；口目 邪，羌活汤下；百节痛，独活汤下。正头风，羌活汤 
下。偏头风，川芎汤下。眩晕，防风汤下。阴毒，豆淋酒下。疟疾，桃、柳枝汤下。痰喘， 
葶苈汤下。久嗽，干姜、阿胶汤下；劳嗽，款冬花汤下。吐泄，藿香汤下。赤痢，黄连汤下。 
白痢，干姜汤下。禁口痢，白术汤下。诸气痛，木香酒下。热痛，栀子汤下。脐下痛，灯 
汤下。小肠气，川楝子汤下。膀胱气，小茴香汤下。血气痛，乳香汤下。胁痛，热酒下。噎 
食 
（龚云林《医鉴》）。 
