<目录>果部第三十三卷_果之五

<篇名>甜瓜

内容：（宋《嘉 》） 
【校正】自菜部移入此。并入《本经》瓜蒂。 
【释名】甘瓜（《唐本》）、果瓜。 
时珍曰∶瓜字篆文，象瓜在须蔓间之形。甜瓜之味甜于诸瓜，故独得甘、甜之称。旧列 
菜部，误矣。按∶王祯云∶瓜类不同，其用有二∶供果者为果瓜，甜瓜、西瓜是也；供菜者 
为菜瓜，胡瓜、越瓜是也。在木曰果，在地曰 。大曰瓜，小曰瓞。其子曰KT ，其肉曰 
瓤。其跗曰环，谓脱花处也；其蒂曰 ，谓系蔓处也。《礼记》为天子削瓜及瓜祭，皆指果 
瓜也。本草瓜蒂 
【集解】《别录》曰∶瓜蒂生嵩高平泽，七月七日采，阴干。 
颂曰∶瓜蒂即甜瓜蒂也，处处有之。园圃所莳，有青、白二种，子色皆黄。入药当用早 
青瓜蒂为良。 
时珍曰∶甜瓜，北土、中州种莳甚多。二、三月下种，延蔓而生，叶大数寸，五、六月 
花开黄色，六、七月瓜熟。其类甚繁∶有团有长，有尖有扁；大或径尺，小或一捻；其棱或 
有或无；其色或青或绿，或黄斑、糁斑，或白路、黄路；其瓤或白或红，其子或黄或赤，或 
白或黑。按∶王祯《农书》云∶瓜品甚多，不可枚举。以状得名，则有龙肝、虎掌、兔头、 
狸首、羊髓、蜜筒之称；以色得名，则有乌瓜、白团、黄 、白 、小青、大斑之别。然其 
味，不出乎甘香而已。《广志》惟以辽东、敦煌、庐江之瓜为胜。然瓜州之大瓜，阳城之御 
瓜，西蜀之温瓜，永嘉之寒瓜，未可以优劣论也。甘肃甜瓜，皮、瓤皆甘胜糖蜜，其皮曝干 
犹美。浙中一种阴瓜，种于阴处，熟则色黄如金，肤皮稍浓，藏之至春，食之如新。此皆种 
之功，不必拘于土地也。甜瓜子曝裂取仁，可充果食。凡瓜最畏麝气，触之甚至一蒂不收。 
-瓜瓤- 
【气味】甘，寒，滑，有小毒。 
大明曰∶无毒。 
思邈曰∶多食，发黄胆，令人虚羸多忘，解药力。病后食多，或反胃。香港脚人食之，患 
永不除也。 
诜曰∶多食，令人阴下湿痒生疮，动宿冷症癖病，破腹，发虚热，令人 气弱，脚手 
无力。少食则可。《龙鱼河图》云∶凡瓜有两鼻、两蒂者，杀人。五月瓜沉水者，食之得冷 
病，终身不瘥。九月被霜者，食之冬病寒热。与油饼同食，发病。多食瓜作胀者，食盐花即 
化。 
弘景曰∶食瓜多，即入水自渍，便消。 
时珍曰∶张华《博物志》言∶人以冷水渍至膝，可顿啖瓜至数十枚；渍至项，其啖转多， 
水皆作瓜气也。则水浸消瓜，亦物性也。瓜最忌麝与酒，凡食瓜过多，但饮酒及水服麝香， 
尤胜于食盐、渍水也。 
【主治】止渴，除烦热，利小便，通三焦间壅塞气，治口鼻疮（《嘉 》）。暑月食之， 
永不中 
【发明】宗 曰∶甜瓜虽解暑气，而性冷，消损阳气，多食未有不下利者。贫下多食， 
深秋作痢，最为难治。惟以皮蜜浸收之良，皮亦可作羹食。 
弘景曰∶凡瓜皆冷利，早青者尤甚。熟瓜除瓤食之，不害人。 
时珍曰∶瓜性最寒，曝而食之尤冷。故《稽圣赋》云∶瓜寒于曝，油冷于煎，此物性之 
异也。王冀《洛都赋》云∶瓜则消暑荡 ，解渴疗饥。又《奇效良方》云∶昔有男子病脓血 
恶痢，痛不可忍。以水浸甜瓜食数枚，即愈。此亦消暑之验也。 
-瓜子仁- 
【修治】 曰∶凡收得曝干杵细，马尾筛筛过成粉，以纸三重裹压去油用。不去油，其 
力短也。西瓜子仁同。 
【气味】甘，寒，无毒。 
【主治】腹内结聚，破溃脓血，最为肠胃脾内壅要药（《别录》）。止月经太过，研末去 
油，水调服（藏器。《炮炙论序》曰∶血泛经过，饮调瓜子）。炒食，补中宜人（孟诜）。清 
肺润肠，和中止渴（时珍）。 
【附方】旧一，新二。 
口臭∶用甜瓜子杵末，蜜和为丸。每旦漱口后含一丸。亦可贴齿。（《千金》） 
腰腿疼痛∶甜瓜子三两，酒浸十日，为末。每服三钱，空心酒下，日三。（《寿域神方》） 
肠痈已成∶小腹肿痛，小便似淋，或大便难涩下脓。用甜瓜子一合，当归（炒）一两， 
蛇蜕皮一条， 咀。每服四钱，水一盏半，煎一盏，食前服，利下恶物为 



<目录>果部第三十三卷_果之五

<篇名>瓜蒂

内容：（《本经》上品） 
【释名】瓜丁（《千金》）、苦丁香（象形）。 
【修治】 曰∶凡使勿用白瓜蒂，要取青绿色瓜，气足时，其蒂自然落在蔓上。采得， 
系屋东有风处，吹干用。 
宗 曰∶此甜瓜蒂也。去瓜皮用蒂，约半寸许，曝极干，临时研用。 
时珍曰∶按唐瑶云∶甜瓜蒂以团而短瓜、团瓜者良。若香甜瓜及长如瓠子者，皆供菜之 
瓜，其蒂不可用也。 
【气味】苦，寒，有毒。大明曰∶无毒。 
【主治】大水，身面四肢浮肿，下水杀蛊毒，咳逆上气，及食诸果，病在胸腹中，皆吐 
下之（《本经》）。去鼻中息肉，疗黄胆（《别录》）。治脑塞热 ，眼昏吐痰（《大明》）。吐 
风热痰涎，治风眩头痛，癫痫喉痹，头目有湿气（时珍）。得麝香、细辛，治鼻不闻香臭（好 
古）。 
【发明】张机曰∶病如桂枝证，头不痛，项不强，寸脉微浮，胸中痞硬，气上冲咽喉， 
不得息者，此为胸中有寒也，当吐之；太阳中 ，身热疼重而脉微弱，此夏月伤冷水，水行 
皮中也，宜吐之；少阳病，头痛发寒热，脉紧不大，是膈上有痰也，宜吐之；病胸上诸实， 
郁郁而痛，不能食，欲人按之，而反有浊唾，下利日十余行，寸口脉微弦者，当吐之；懊 
烦躁不得眠，未经汗下者，谓之实烦，当吐之；宿食在上管者，当吐之，并宜以瓜蒂散主之。 
惟诸亡血虚家，不可与瓜蒂散也。 
成无己曰∶高者越之，在上者涌之。故越以瓜蒂、香豉之苦，涌以赤小豆之酸，酸苦涌 
泄为阴也。 
杲曰∶《难经》云∶上部有脉，下部无脉，其人当吐不吐者，死。此饮食内伤，填塞胸 
中，食伤太阴，风木生发之气伏于下，宜瓜蒂散吐之，《素问》所谓木郁则达之也。吐去上 
焦有形之物，则木得舒畅，天地交而万物通矣。若尺脉绝者，不宜用此，恐损真元，令人胃 
气不复也。 
宗 曰∶此物吐涎，甚不损人，全胜石绿、 砂辈也。 
震亨曰∶瓜蒂性急，能损胃气，胃弱者宜以他药代之。病后、产后，尤宜深戒。 
时珍曰∶瓜蒂乃阳明经除湿热之药，故能引去胸脘痰涎，头目湿气，皮肤水气，黄胆湿 
热诸证，凡胃弱人及病后、产后用吐药，皆宜加慎，何独瓜蒂为然。 
【附方】旧七，新十五。 
瓜蒂散∶治证见上。其方用瓜蒂二钱半（熬黄），赤小豆二钱半，为末。每用一钱，以 
香 
豉一合，热汤七合，煮糜去滓，和服。稍稍加之，快吐乃止。（仲景《伤寒论》） 
太阳中 ∶身热头痛而脉微弱，此夏月伤冷水，水行皮中所致。瓜蒂二七个，水一升， 
煮五合，顿服取吐。（《金匮要略》） 
风涎暴作，气塞倒仆∶用瓜蒂为末。每用一、二钱，腻粉一钱匕，以水半合调灌，良久 
涎自出。不出，含沙糖一块，下咽即涎出也。（寇氏《衍义》） 
诸风诸痫∶诸风膈痰，诸痫涎涌。用瓜蒂炒黄为末，量人以酸齑水一盏，调下取吐。风 
痫，加蝎梢半钱。湿气肿满，加赤小豆末一钱；有虫，加狗油五、七点，雄黄一钱，甚则加 
芫花半钱，立吐虫出。（东垣《活法机要》） 
风痫喉风∶咳嗽，及遍身风疹，急中涎潮等症，不拘大人、小儿。此药不大吐逆，只出 
涎水。瓜蒂为末，壮年服一字，老少半字，早晨井华水下。一食顷，含沙糖一块。良久涎如 
水出，年深者出墨涎，有块布水上也。涎尽食粥一、两日。如吐多，人困甚，即以麝香泡汤 
一盏饮之，即止。（《经验后方》） 
急黄喘息，心上坚硬，欲得水吃者∶瓜蒂二小合，赤小豆一合，研末。暖浆水五合，服 
方寸匕。一炊久当吐，不吐再服。吹鼻取水亦可。（《伤 
遍身如金∶瓜蒂四十九枚，丁香四十九枚，甘锅内烧存性，为末。每用一字，吹鼻取出 
黄水。亦可揩牙追涎。（《经验方》） 
热病发黄∶瓜蒂为末，以大豆许吹鼻中。轻则半日，重则一日，流取黄水乃愈。（《千 
金翼》） 
黄胆 黄∶并取瓜蒂、丁香、赤小豆各七枚，为末。吹豆许入鼻，少时黄水流出。隔日 
一用，瘥乃止。（孟诜《食疗》） 
身面浮肿∶方同上。十种蛊气∶苦丁香为末，枣肉和，丸梧桐子大。每服三十丸，枣汤 
下，甚效。（《瑞竹堂方》） 
湿家头痛∶瓜蒂末一字， 入鼻中，口含冷水，取出黄水愈。（《活人书》） 
疟疾寒热∶瓜蒂二枚，水半盏，浸一宿，顿服，取吐愈。（《千金》） 
发狂欲走∶瓜蒂末，井水服一钱，取吐即愈。（《圣惠方》） 
大便不通∶瓜蒂七枚，研末，绵裹，塞入下部即通。（《必效方》） 
鼻中息肉∶《圣惠》∶用陈瓜蒂末，吹之，日三次，瘥乃已。又方∶瓜蒂末、白矾末各半 
钱，绵裹塞之，或以猪脂和挺子塞之。日一换。又方∶青甜瓜蒂二枚，雄黄、麝香半分，为 
末。先抓破，后贴之，日三次。《汤液》∶用瓜蒂十四个，丁香一个，黍米四十九粒，研末。 
口 
风热牙痛∶瓜蒂七枚（炒研），麝香少许和之，绵裹咬定，流涎。（《圣济总录》） 
鸡屎白秃∶甜瓜蔓连蒂不拘多少，以水浸一夜，砂锅熬取苦汁，去滓再熬如饧盛收。每 
剃去痂 ，洗净，以膏一盏，加半夏末二钱，姜汁一匙，狗胆汁一枚，和匀涂之，不过三上。 
忌食动风之物。（《儒门事亲》） 
喘痰气∶苦丁香三个，为末。水调服，吐痰即止。（《朱氏集验方》） 
-蔓-（阴干） 
【主治】女人月经断绝，同使君子各半两， 
-花- 
【主治】心痛咳逆（《别录》）。 
-叶- 
【主治】人无发，捣汁涂之即生（《嘉 》）。补中，治小儿疳，及打伤损折， 
为末酒服，去瘀血（孟诜）。 
【附方】新一。 
面上 子∶七月七日午时，取生瓜叶七枚，直入北堂中，向南立，逐枚拭靥，即灭去也。 
（ 



<目录>果部第三十三卷_果之五

<篇名>西瓜

内容：（《日用》） 
【释名】寒瓜（见下）。 
【集解】瑞曰∶契丹破回纥，始得此种，以牛粪覆而种之。结实如斗大，而圆如匏，色 
如青玉，子如金色，或黑麻色。北地多有之。 
时珍曰∶按∶胡峤《陷虏记》言∶峤征回纥，得此种归，名曰西瓜。则西瓜自五代时始 
入中国，今则南北皆有，而南方者味稍不及，亦甜瓜之类也。二月下种，蔓生，花、叶皆如 
甜瓜。七、八月实熟，有围及径尺者，长至二尺者。其棱或有或无，其色或青或绿，其瓤或 
白或红，红者味尤胜。其子或黄或红，或黑或白，白者味更劣。其味有甘、有淡、有酸，酸 
者为下。陶弘景注瓜蒂言，永嘉有寒瓜甚大，可藏至春者，即此也。盖五代之先，瓜种已入 
浙东，但无西瓜之名，未遍中国尔。其瓜子曝裂取仁，生食、炒熟俱佳。皮不堪啖，亦可蜜 
煎、酱藏。 
颂曰∶一种杨溪瓜，秋生冬熟，形略长扁而大，瓤色如胭脂，味胜。可留至次年，云是 
异人所遗之种也。 
-瓜瓤- 
【气味】甘、淡，寒，无毒。 
瑞曰∶有小毒。多食作吐利，胃弱者不可食。同油饼食，损脾。 
时珍曰∶按《延寿书》云∶北人禀浓，食之犹惯；南人禀薄，多食易至霍乱，冷病 
终身也。又按∶《相感志》云∶食西瓜后食其子，即不噫瓜气。以瓜划破，曝日中，少顷食， 
即冷如水也。得酒气、近糯米，即易烂。猫踏之，即易沙。 
【主治】消烦止渴，解暑热（吴瑞）。疗喉痹（汪颖）。宽中下气，利小水，治血痢，解 
酒毒（宁原）。含汁，治口疮（震享）。 
【发明】颖曰∶西瓜性寒解热，有天生白虎汤之号。然亦不宜多食。 
时珍曰∶西瓜、甜瓜皆属生冷。世俗以为醍醐灌顶，甘露洒心，取其一时之快，不知其 
伤脾助湿之害也。《真西山卫生歌》云∶“瓜桃生冷宜少飧，免致秋来成疟痢。”是矣。又李 
鹏飞《延寿书》云∶防州太守陈逢原，避暑食瓜过多，至秋忽腰腿痛，不能举动。遇商助教 
疗之，乃愈。此皆食瓜之患也，故集书于此，以为鉴戒云。又洪忠宣《松漠纪闻》言∶有人 
苦目病。或令以西瓜切片曝干，日日服之，遂愈。由其性冷降火故也。 
-皮- 
【气味】甘，凉，无毒。 
【主治】口、舌、唇内生疮，烧研噙之（震亨）。 
【附方】新二。 
闲挫腰痛∶西瓜青皮，阴干为末，盐酒调服三钱。（《摄生众妙方》） 
食瓜过伤∶瓜皮煎汤解之。诸瓜皆同。（《事林广记》） 
-瓜子仁- 
【气味】甘，寒，无毒。 
【主治】与甜瓜仁同（时珍）。 



<目录>果部第三十三卷_果之五

<篇名>葡萄

内容：（《本经》上品） 
【释名】蒲桃（古字）、草龙珠。 
时珍曰∶葡萄，《汉书》作蒲桃，可以造酒，人 饮之，则 然而醉，故有是名。其圆 
者名草龙珠，长者名马乳葡萄，白者名水晶葡萄，黑者名紫葡萄。《汉书》言∶张骞使西域 
还，始得此种，而《神农本草》已有葡萄，则汉前陇西旧有，但未入关耳。 
【集解】《别录》曰∶葡萄生陇西、五原、敦煌山谷。 
弘景曰∶魏国使人多 来南方。状如五味子而甘美，可作酒，云用藤汁殊美。北人多肥 
健耐寒，盖食斯乎？不植淮南，亦如橘之变于河北也。人说即是此间 ，恐亦如枳之与橘 
耶？ 
恭曰∶ 即山葡萄，苗、叶相似，亦堪作酒。葡萄取子汁酿酒，陶云用藤汁，谬矣。 
颂曰∶今河东及近汴州郡皆有之。苗作藤蔓而极长，太盛者一、二本绵被山谷间。花极 
细而黄白色。其实有紫、白二色，有圆如珠者，有长似马乳者，有无核者，皆七月、八月熟， 
取汁可酿酒。按《史记》云∶大宛以葡萄酿酒，富人藏酒万余石，久者十数年不败。张骞使 
西域，得其种还，中国始有。盖北果之最珍者，今太原尚作此酒寄远也。其根、茎中空相通， 
暮溉其根，而晨朝水浸子中矣。故俗呼其苗为木通，以利小肠。江东出一种，实细而酸者， 
名 子。 
宗 曰∶段成式言∶葡萄有黄、白、黑三种。《唐书》言∶波斯所出者，大如鸡卵。此 
物最难干，不干不可收。不问土地，但收皆可酿酒。 
时珍曰∶葡萄，折藤压之最易生。春月萌苞生叶，颇似栝蒌叶而有五尖。生须延蔓，引 
数十丈。三月开小花成穗，黄白色。仍连着实，星编珠聚，七、八月熟，有紫、白二色。西 
人及太原、平阳皆作葡萄干，货之四方。蜀中有绿葡萄，熟时色绿。云南所出者，大如枣， 
味尤长。西边有琐琐葡萄，大如五味子而无核。按∶《物类相感志》云∶甘草作钉，针葡萄， 
立死。以麝香入葡萄皮内，则葡萄尽作香气。其爱憎异于他草如此。又言∶其藤穿过枣树， 
则实味更美也。《 
-实- 
【气味】甘，平，涩，无毒。 
诜曰∶甘、酸，温。多食，令人猝烦闷、眼暗。 
【主治】筋骨湿痹，益气倍力强志，令人肥健，耐饥忍风寒。久食，轻身不老延年。可 
作酒（《本经》）。逐水，利小便（《别录》）。除肠间水，调中治淋（甄权）。时气痘疮不出， 
食之，或研酒饮，甚效（苏颂）。 
【发明】颂曰∶按∶魏文帝诏群臣曰∶蒲桃当夏末涉秋，尚有余暑，醉酒宿酲，掩露而 
食。甘而不饴，酸而不酢，冷而不寒，味长汁多，除烦解渴。又酿为酒，甘于曲 ，善醉而 
易醒。他方之果，宁有匹之者乎？ 
震亨曰∶葡萄属土，有水与木火。东南人食之多病热，西北人食之无恙。盖能下走渗道， 
西北人禀气浓故耳。 
【附方】新三。 
除烦止渴∶生葡萄捣滤取汁，以瓦器熬稠，入熟蜜少许同收。点汤饮甚良。（《居家必 
用》） 
热淋涩痛∶葡萄（捣取自然汁）、生藕（捣取自然汁）、生地黄（捣取自然汁）、白沙蜜 
各五合 
胎上冲心∶葡萄，煎汤饮之，即下。（《圣惠方》） 
-根及藤、叶- 
【气味】同实。 
【主治】煮浓汁细饮，止呕哕及霍乱后恶心，孕妇子上冲心，饮之即下，胎安（孟诜）。 
治腰脚肢腿痛，煎汤淋洗之良。又饮其汁，利小便，通小肠，消肿满（时珍）。 
【附方】新一。 
水肿∶葡萄嫩心十四个，蝼蛄七个（去头尾），同研，露七日，曝干为末。每服半钱， 
淡酒调下。暑月尤佳。（洁古《保命集 



<目录>果部第三十三卷

<篇名>蘡薁

内容：（音婴郁。《纲目》） 
【校正】原附葡萄下，今分出。 
【释名】燕 （《毛诗》）、 
龙。 
时珍曰∶名义未详。 
【集解】恭曰∶ 蔓生。苗、叶与葡萄相似而小，亦有茎大如碗者。冬月惟叶凋而藤 
不死。藤汁味甘，子味甘酸，即千岁 
颂曰∶ 子生江东，实似葡萄，细而味酸，亦 
时珍曰∶ 野生林墅间，亦可插植。蔓、叶、花、实，与葡萄无异。其实小而圆，色 
不甚紫也。《诗》云“六月食 ”即此。其茎吹之，气出有汁，如 
【正误】藏器曰∶苏恭注千岁 即是 ，妄言也。千岁 藤如葛，而叶背白，子赤可 
食。 藤斫 
时珍曰∶苏恭所说 ，形状甚是，但以为千岁 则非矣。 
-实- 
【气味】甘、酸，平、无毒。 
【主治】止渴，悦色益气（苏恭）。 
-藤- 
【气味】甘，平，无毒。 
【主治】哕逆，伤寒后呕哕，捣汁饮之良（苏恭）。止渴，利小便（时珍）。 
【附方】新三。 
呕 厥逆∶ 藤煎汁，呷之。（《肘后方》） 
目中障翳∶ 藤，以水浸过，吹气取汁，滴入目中，去热翳，赤、白障。（《拾遗本 
草》） 
五淋血淋∶木龙汤∶用木龙（即野葡萄藤也）、竹园荽、淡竹叶、麦门冬（连根苗）、红 
枣肉、灯心草、乌梅、当归各等分，煎汤代茶饮。（《百一 
-根- 
【气味】同藤。 
【主治】下焦热痛淋秘，消肿毒（时珍）。 
【附方】新四。 
男妇热淋∶野葡萄根七钱，葛根三钱，水一钟，煎七分，入童子小便三分，空心 
温服。（《乾坤秘韫》） 
女人腹痛∶方同上。 
一切肿毒∶赤龙散∶用野葡萄根，晒研为末，水调涂之，即消也。（《儒门事亲》方） 
赤游风肿∶忽然肿痒，不治则杀人。用野葡萄根捣如泥，涂之即消。（《通变要法》） 



<目录>果部第三十三卷_果之五

<篇名>猕猴桃

内容：（宋《开宝》） 
【释名】猕猴梨（《开宝》）、藤梨（同上）、 
时珍曰∶其形如梨，其色如桃，而猕猴喜食，故有诸名。闽人呼为阳桃。 
【集解】志曰∶生山谷中。藤着树生，叶圆有毛。其实形似鸡卵大，其皮褐色，经霜始 
甘美可食。皮堪作纸。 
宗 曰∶今陕西永兴军南山甚多。枝条柔弱，高二、三丈，多附木而生。 
其子十月烂熟，色淡绿，生则极酸。子繁细，其色如芥子。浅山傍道则有存者，深山则 
多为猴所食矣。 
-实- 
【气味】酸、甘，寒，无毒。 
藏器曰∶咸、酸，无毒。多食冷脾胃，动泄 。 
宗 曰∶有实热者宜食之。太过，则令人脏寒作泄。 
【主治】止暴渴，解烦热，压丹石，下石淋（《开宝》。诜曰∶并宜取瓤和蜜作煎食）。 
调中下气，主骨节风，瘫缓不随，长年白发，野鸡内痔病（藏器）。 
-藤中汁- 
【气味】甘，滑，寒，无毒。 
【主治】热壅反胃，和生姜汁服之。又下石淋（藏器）。 
-枝、叶- 
【主治】杀虫。煮汁饲狗，疗 疥（《 



<目录>果部第三十三卷_果之五

<篇名>甘蔗

内容：（音柘，《别录》中品） 
【释名】竿蔗（《草木状》）、薯（音遮）。 
时珍曰∶按∶《野史》云∶吕惠卿言∶凡草皆正生嫡出，惟蔗侧种，根上庶出，故字从 
庶也。嵇含作竿蔗，谓其茎如竹竿也。《离骚》、《汉书》皆作柘字，通用也。薯字出许慎《说 
文》，盖蔗音之转也。 
【集解】弘景曰∶蔗出江东为胜，庐陵亦有好者。广州一种，数年生皆大如竹，长丈余， 
取汁为沙糖，甚益人。又有荻蔗，节疏而细，亦可啖也。 
颂曰∶今江浙、闽广、湖南、蜀川所生，大者亦高丈许。有二种∶荻蔗其叶似荻，茎细 
短而节疏，但堪生啖，亦可煎稀糖；竹蔗茎粗而长，可榨汁为沙糖，泉、福、吉、广诸州多 
作之。炼沙糖和牛乳为乳糖，惟蜀川作之。南人贩至北地者，荻蔗多而竹蔗少也。 
诜曰∶蔗有赤色者名昆仑蔗；白色者名荻蔗。竹蔗以蜀及岭南者为胜，江东虽有而劣于 
蜀产。会稽所作乳糖，殆胜于蜀。 
时珍曰∶蔗皆畦种，丛生，最困地力。茎似竹而内实，大者围数寸，长六、七尺，根下 
节密，以渐而疏。抽叶如芦叶而大，长三、四尺，扶疏四垂。八、九月收茎，可留过春充果 
食。按王灼《糖霜谱》云∶蔗有四色∶曰杜蔗，即竹蔗也，绿嫩薄皮，味极醇浓，专用作霜； 
曰西蔗，作霜色浅；曰 蔗，亦名蜡蔗，即荻蔗也，亦可作沙糖；曰红蔗，亦名紫蔗，即昆 
仓蔗也，止可生啖，不堪作糖。凡蔗榨 
-蔗- 
【气味】甘，平，涩，无毒。 
大明曰∶冷。 
诜曰∶共酒食，发痰。 
瑞曰∶多食，发虚热，动衄血。 
【主治】下气和中，助脾气，利大肠（《别录》）。利大小肠，消痰止渴，除心胸烦热， 
解酒毒 
【发明】时珍曰∶蔗，脾之果也。其浆甘寒，能泻火热，《素问》所谓甘温除大热之意。 
煎炼成糖，则甘温而助湿热，所谓积温成热也。蔗浆消渴解酒，自古称之。故《汉书·郊祀 
歌》云∶百末旨酒布兰生，泰尊柘浆析朝酲。唐王维《樱桃诗》云∶饱食不须愁内热，大官 
还有蔗浆寒。是矣。而孟诜乃谓共酒食发痰者，岂不知其有解酒除热之功耶？日华子大明又 
谓沙糖能解酒毒，则不知既经煎炼，便能助酒为热，与生浆之性异矣。按∶晁氏《客话》云∶ 
甘草遇火则热，麻油遇火则冷，甘蔗煎饴则热，水成汤则冷。此物性之异，医者可不知乎？ 
又《野史》云∶卢绛中病 疾疲瘵，忽梦白衣妇人云∶食蔗可愈。及旦买蔗数挺食之，翌日 
疾愈。此亦助脾和中之验欤？ 
【附方】旧三，新四。 
发热口干，小便赤涩∶取甘蔗去皮，嚼汁咽之。饮浆亦可。（《外台秘要》） 
痰喘气急∶方见山药。 
反胃吐食，朝食暮吐，暮食朝吐，旋旋吐者。用甘蔗汁七升，生姜汁一升，和匀，日日 
细呷之。（《梅师方》） 
干呕不息∶蔗汁，温服半升，日三次。入姜汁更佳。（《肘后方》） 
疟疲瘵∶见前。眼暴赤肿，碜涩疼痛∶甘蔗汁二合，黄连半两，入铜器内慢火养浓， 
去滓，点之。（《普济》） 
虚热咳嗽，口干涕唾∶用甘蔗汁一升半，青粱米四合，煮粥，日食二次，极润心肺。（董 
氏方） 
小儿口疳∶蔗皮烧研，掺之。（《简便方》） 
-滓- 
【主治】烧存性，研末，乌 油调，涂小儿头疮白秃，频涂取瘥。烧烟勿令入人目，能 
使暗明（时珍）。 



<目录>果部第三十三卷_果之五

<篇名>沙糖

内容：（《唐本草》） 
【集解】恭曰∶沙糖，蜀地、西戎、江东并有之。榨甘蔗汁煎成，紫色。瑞曰∶稀者为 
蔗糖，干者为沙糖，球者为球糖，饼者为糖饼。沙糖中凝结如石，破之如沙，透明白者，为 
糖霜。 
时珍曰∶此紫沙糖也。法出西域，唐太宗始遣人传其法入中国。以蔗汁过樟木槽，取而 
煎成。清者为蔗糖，凝结有沙者为沙糖。漆瓮造成，如石、如霜、如冰者，为石蜜、为糖霜、 
为冰糖也。紫糖亦可煎化，印成鸟兽果物之状，以充席献。今之货者，又多杂以米饧诸物， 
不可不知。 
【气味】甘，寒，无毒。 
恭曰∶冷利过于石蜜。 
诜曰∶性温不冷。多食令人心痛，生长虫，消肌肉，损齿，发疳 。与鲫鱼同食，成疳 
虫；与葵同食，生流 ；与笋同食， 
【主治】心腹热胀，口干渴（《唐本》）。润心肺大小肠热，解酒毒。腊月瓶封窖粪坑中， 
患天行热狂者，绞汁服，甚良（大明）。和中助脾 
【发明】宗 曰∶蔗汁清，故费煎炼致紫黑色。今医家治暴热，多用为先导；兼啖驼、 
马，解热。小儿多食则损齿生虫者，土制水， 虫属土，得甘即生也。 
震亨曰∶糖生胃火，乃湿土生热，故能损齿生虫，与食枣病龋同意，非土制水也。 
时珍曰∶沙糖性温，殊于蔗浆，故不宜多食。与鱼、笋之类同食，皆不益人。今人每用 
为调和，徒取其适口，而不知阴受其害也。但其性能和脾缓肝，故治脾胃及泻肝药用为先导。 
本草言其性寒，苏恭谓其冷利，皆昧此理。 
【附方】旧一，新五。 
下痢禁口∶沙糖半斤，乌梅一个，水二碗，煎一碗，时时饮之。（《摘玄方》） 
腹中紧胀∶白糖以酒三升，煮服之。不过再服。（《子母秘录》） 
痘不落痂∶沙糖，调新汲水一杯服之（白汤调亦可），日二服。（刘提点方） 
虎伤人疮∶水化沙糖一碗服，并涂之。（《摘玄方》）上气喘嗽，烦热，食即吐逆∶用沙 
糖、姜汁等分，相和，慢煎二十沸，每咽半匙，取效。 
食韭口臭∶沙糖解之。（《摘要方》） 



<目录>果部第三十三卷_果之五

<篇名>石蜜

内容：（《唐本草》） 
【释名】白沙糖。 
恭曰∶石蜜即乳糖也，与虫部石蜜同名。 
时珍曰∶按∶万震《凉州异物志》云∶石蜜非石类，假石之名也。实乃甘蔗汁煎而曝之， 
则凝如石而体甚轻，故谓之石蜜也。 
【集解】志约曰∶石蜜出益州及西戎，煎炼沙糖为之，可作饼块，黄白色。 
恭曰∶石蜜用水、牛乳、米粉和煎成块，作饼坚重。西戎来者佳，江左亦有，殆胜于蜀。 
诜曰∶自蜀中、波斯来者良。东吴亦有，不及两处者。皆煎蔗汁、牛乳，则易细白耳。 
宗 曰∶石蜜，川、浙者最佳，其味浓，他处皆次之，煎炼以型象物，达京师。至夏月 
及久阴雨，多自消化。土人先以竹叶及纸裹包，外用石夹埋之，不得见风，遂可免。今人谓 
之乳糖。其作饼黄白色者，谓之捻糖，易消化，入药至少。 
时珍曰∶石蜜，即白沙糖也。凝结作饼块如石者为石蜜，轻白如霜者为糖霜，坚白如冰 
者为冰糖，皆一物有精粗之异也。以白糖煎化，模印成人物狮象之形者为飨糖，《后汉书注》 
所谓猊糖是也。以石蜜和诸果仁，及橙橘皮、缩砂、薄荷之类，作成饼块者，为糖缠。以石 
蜜和牛乳、酥酪作成饼块者，为乳糖。皆一物数变也。《唐本草》明言石蜜煎沙糖为之，而 
诸注皆以乳糖即为石蜜，殊欠分明。按∶王灼《糖霜谱》云∶古者惟饮蔗浆，其后煎为蔗饧， 
又曝为石蜜，唐初以蔗为酒。而糖霜则自大历间有邹和尚者，来住蜀之遂宁伞山，始传造法。 
故甘蔗所在植之，独有福建、四明、番禺、广汉、遂宁有冰糖，他处皆颗碎、色浅、味薄。 
惟竹蔗绿嫩味浓，作霜最佳，西蔗次之。凡霜一瓮，其中品色亦自不同。惟叠如假山者为上， 
团枝次之，瓮鉴次之，小颗块又次之，沙脚为下；紫色及如水晶色者为上，深琥珀色次之， 
浅黄又次之，浅白为下。 
【气味】甘，寒，冷利，无毒。 
【主治】心腹热胀，口干渴（《唐本》）。治目中热膜，明目。和枣肉、巨胜末为丸噙之， 
润肺气，助五脏，生津（孟诜）。润心肺燥热，治嗽消痰，解酒和中，助 
珍）。 
【发明】震亨曰∶石蜜甘喜入脾，食多则害必生于脾。西北地高多燥，得之有益；东北 
地下多湿，得之未有不病者，亦兼气之浓薄不同耳。 
时珍曰∶石蜜、糖霜、冰糖，比之紫沙糖性稍平，功用相同，入药胜之。然不冷利，若 
久食则助热、损齿、生虫之害同也。 



<目录>果部第三十三卷_果之五

<篇名>刺蜜

内容：（《拾遗》） 
【校正】自草部移入此。 
【释名】草蜜（《拾遗》）、给 罗。 
【集解】藏器曰∶交河沙中有草，头上有毛，毛中生蜜。胡人名为给 罗。 
时珍曰∶按李延寿《北史》云∶高昌有草名羊刺，其上生蜜，味甚甘美。又《梁四公子 
记》云∶高昌贡刺蜜。杰公云∶南平城羊刺无叶，其蜜色白而味甘；盐城羊刺叶大，其蜜色 
青而味薄也。高昌即交河，在西番，今为火州。又段成式《酉阳杂俎》云∶北天竺国有蜜草， 
蔓生大叶，秋冬不死，因受霜露，遂成蜜也。又《大明一统志》云∶西番撒马儿罕地，有小 
草丛生，叶细如蓝，秋露凝其上，味甘如蜜，可熬为饧，土人呼为达即古宾，盖甘露也。按 
此二说，皆草蜜也，但不知其草即羊刺否也？又有KT 齐树，亦出蜜，云可入药而不得其 
详， 
今附于下。 
【附录】KT 齐（音别） 按∶段成式云∶KT 齐出波斯国，拂林国亦有之，名KT 
勃 
梨佗（KT 音夺）。树长丈余，皮色青薄光净。叶似阿魏，生于枝端，一枝三叶。八月伐之， 
蜡月更抽新条。七月断其枝，有黄汁如蜜，微香，可以入药疗病也。 
【气味】甘，平，无毒。 
【主治】骨蒸发热痰嗽，暴痢下血，开胃止渴除烦（藏器）。 

