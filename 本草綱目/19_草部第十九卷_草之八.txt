
<目录>草部第十九卷_草之八

<篇名>泽泻

内容：（《本经》上品） 
【释名】水泻（《本经》）、鹄泻（《本经》）、及泻（《别录》）、 （音俞）、芒芋（《本 
经》）、禹孙。时珍曰∶去水曰泻，如泽水之泻也。禹能治水，故曰禹孙。余未详。 
【集解】《别录》曰∶泽泻生汝南池泽。五月采叶，八月采根，九月采实，阴干。弘景∶ 
曰汝南郡属豫州。今近道亦有，不堪用。惟用汉中、南郑、青州、代州者。形大而长，尾间 
必有两歧为好。此物易朽蠹，常须密藏之。丛生浅水中，叶狭而长。恭曰∶今汝南不复采， 
惟以泾州、华州者为善。颂曰∶今山东、河、陕、江、淮亦有之，汉中者为佳。春生苗，多 
在浅水中。叶似牛舌，独茎而长。秋时开白花，作丛似谷精草。秋末采根曝干。 
-根- 
【修治】 曰∶不计多少，细锉，酒浸一宿，取出曝干，任用。 
【气味】甘，寒，无毒。《别录》曰∶咸。权曰∶苦。元素曰∶甘，平。沉而降，阴也。 
杲曰∶甘、咸，寒，降，阴也。 
好古曰∶阴中微阳。入足太阳、少阴经。 
扁鹊曰∶多服，病患眼。 
之才曰∶畏海蛤、文蛤。 
【主治】风寒湿痹，乳难，养五脏，益气力，肥健，消水。久服，耳目聪明，不饥延年， 
轻身面生光，能行水上。（《本经》）补虚损五劳，除五脏痞满，起阴气，止泄精消渴淋沥， 
逐膀胱三焦停水（《别录》）。主肾虚精自出，治五淋，利膀胱热，宣通水道（甄权）。主头旋 
耳虚鸣，筋骨挛缩，通小肠，止尿血，主难产，补女人血海，令人有子（大明）。入肾经， 
去 
旧水，养新水，利小便，消肿胀，渗泄止渴（元素）。去脬中留垢，心下水痞（李杲）。渗湿 
热， 
行痰饮，止呕吐泻痢，疝痛香港脚（时珍）。 
【发明】颂曰∶《素问》治酒风身热汗出，用泽泻、术；《深师方》治支饮，亦用泽泻、 
术，但煮法小别尔。张仲景治杂病，心下有支饮苦冒，有泽泻汤，治伤寒有大小泽泻汤、五 
苓散辈，皆用泽泻，行利停水，为最要药。元素曰∶泽泻乃除湿之圣药，入肾经，治小便淋 
沥，去阴间汗。无此疾服之，令人目 
宗 曰∶泽泻之功，长于行水。张仲景治水蓄渴烦，小便不利，或吐或泻，五苓散主之， 
方用泽泻，故知其长于行水。本草引扁鹊云∶多服病患眼。诚为行去其水也。凡服泽泻散 
人，未有不小便多者。小便既多，肾气焉得复实？今人止泄精，多不敢用之。仲景八味丸用 
之者，亦不过引接桂、附等，归就肾经，别无他意。 
好古曰∶《本经》云久服明目，扁鹊云多服昏目，何也？易老云∶去脬中留垢，以其味 
咸能泻伏水故也。泻伏水，去留垢，故明目；小便利，肾气虚，故昏目。 
王履曰∶寇宗 之说，王好古韪之。窃谓八味丸以地黄为君，余药佐之，非止补血，兼 
补气也，所谓阳旺则能生阴血也。地黄、山茱萸、茯苓、牡丹皮皆肾经之药，附子、官桂乃 
右肾命门之药，皆不待泽泻之接引而后至也。则八味丸之用此，盖取其泻肾邪，养五脏，益 
气力，起阴气，补虚损五劳之功而已。虽能泻肾，从于诸补药群众之中，则亦不能泻矣。 
时珍曰∶泽泻气平，味甘而淡。淡能渗泄，气味俱薄，所以利水而泄下。脾胃有湿热， 
则头重而目昏耳鸣。泽泻渗去其湿，则热亦随去，而土气得令，清气上行，天气明爽，故泽 
泻有养五脏、益气力、治头旋、聪明耳目之功。若久服，则降令太过，清气不升，真阴潜耗 
，安得不目昏耶？仲景地黄丸用茯苓、泽泻者，乃取其泻膀胱之邪气，非引接也。古人用补 
药必兼泻邪，邪去则补药得力，一辟一阖，此乃玄妙。后世不知此理，专一于补，所以久服 
必致偏胜之害也！ 
【正误】弘景曰∶《仙经》服食断谷皆用之。亦云身轻，能步行水上。 
颂曰∶仙方亦单服泽泻一物，捣筛取末，水调，日分服六两，百日体轻而健行。 
时珍曰∶神农书列泽泻于上品，复云久服轻身，面生光，能行水上。《典术》云∶泽泻 
久服，令人身轻，日行五百里，走水上。一名泽芝。陶、苏皆以为信然。愚窃疑之。泽泻行 
水泻肾，久服且不可，又安有此神功耶？其谬可知。 
【附方】旧三，新四。 
酒风汗出∶方见麋衔下。 
水湿肿胀∶白术、泽泻各一两，为末，或为丸。每服三钱，茯苓汤下。（《保命集》） 
冒暑霍乱，小便不利，头运引饮。三白散∶用泽泻、白术、白茯苓各三钱，水一盏，姜五片， 
灯心十茎，煎八分，温服。（《局方》） 
支饮苦冒∶仲景泽泻汤∶用泽泻五两，白术二两，水二升，煮一升，分二服。《深师方》∶ 
先以水二升煮二物，取一升，又以水一升，煮泽泻取五合，合此二汁分再服。病甚欲眩者， 
服之必瘥。 
肾脏风疮∶泽泻，皂荚（水煮烂），焙研，炼蜜丸如梧子大。空心温酒下十五丸至二十 
丸。 
（《经验方》）疟后怪症，口鼻中气出，盘旋不散，凝如黑盖色，过十日渐至肩胸，与肉相连， 
坚胜金石 
-叶- 
【气味】咸，平，无毒。 
【主治】大风，乳汁不出，产难，强阴气。久服轻身（《别录》）。壮水脏，通血脉（大 
明）。 
-实- 
【气味】甘，平，无毒。 
【主治】风痹消渴，益肾气，强阴，补不足，除邪湿。久服面生光，令人无子（《别录 
【发明】时珍曰∶《别录》言泽泻叶及实，强阴气，久服令人无子；而《日华子》言泽 
泻催生，补女人血海，令人有子，似有不同。既云强阴，何以令人无子？既能催生，何以令 
人有子？盖泽泻同补药，能逐下焦湿热邪垢，邪气既去，阴强海净，谓之有子可也；若久服 
则肾气大泄，血海反寒，谓之无子可也。所以读书不可执一。 
【附录】酸恶 《别录》有名未用曰∶主恶疮，去白虫。生水旁，状如泽泻。 



<目录>草部第十九卷_草之八

<篇名>草

内容：（《唐本草》） 
【释名】 菜（恭）、 荣。 
【集解】恭曰∶ 菜所在有之，生水旁。叶圆，似泽泻而小。花青白色。亦堪蒸啖，江 
南人用蒸鱼食甚美。五、六月采茎叶，曝干用。 
【气味】甘，寒，无毒。 
【主治】暴热喘息，小儿丹肿（恭）。 



<目录>草部第十九卷_草之八

<篇名>羊蹄

内容：（《本经》下品） 
【释名】蓄（《别录》）、秃菜（弘景）、败毒菜（《纲目》）、牛舌菜（同）、羊蹄大黄（《 
庚辛玉册》）、鬼目（《本经》）、东方宿（同）、连虫陆（同）、水黄芹（俗），子名金荞麦。 
弘景曰∶今人呼为秃菜，即蓄字音讹也。 
时珍曰∶羊蹄以根名，牛舌以叶形，名秃菜以治秃疮名也。《诗·小雅》云∶言采其 。 
陆玑注云∶ ，即蓄字，今之羊蹄也。幽州人谓之 。根似长芦菔而茎赤。亦可瀹为茹， 
滑美。郑樵《通志》指 为《尔雅》之菲及蒉者，误矣。金荞麦以相似名。 
【集解】《别录》曰∶羊蹄生陈留川泽。 
保升曰∶所在有之，生下湿地。春生苗，高者三、四尺。叶狭长，颇似莴苣而色深。茎 
节间紫赤。开青白花成穗，结子三棱，夏中即枯。根似牛蒡而坚实。 
宗 曰∶叶如菜中波棱，但无歧而色差青白，叶浓，花与子亦相似。叶可洁擦 石。子 
名金荞麦，烧炼家用以制铅、汞。 
时珍曰∶近水及湿地极多。叶长尺余，似牛舌之形，不似波棱。入夏起苔，开花结子， 
花叶一色。夏至即枯，秋深即生，凌冬不死。根长近尺，赤黄色，如大黄胡萝卜形。 
-根- 
【气味】苦，寒，无毒。恭曰∶辛、苦，有小毒。 
时珍曰∶能制三黄、砒石、丹砂、水银。 
【主治】头秃疥瘙，除热，女子阴蚀（《本经》）。浸淫疽痔，杀虫（《别录》）。疗蛊毒 
（恭）。治癣，杀一切虫。醋磨，贴肿毒（大明）。捣汁二、三匙，入水半盏煎之，空腹温服， 
治产后风秘，殊验（宗 ）。 
【发明】震亨曰∶羊蹄根属水，走血分。 
颂曰∶新采者，磨醋涂癣速效。亦煎作丸服。采根不限多少，捣绞汁一大升，白蜜半升， 
同熬如稠饧，更用防风末六两，搜和令可丸，丸如梧子大。用栝蒌、甘草煎酒下三、二十丸， 
日二、三服。 
【附方】旧六，新七。 
大便卒结∶羊蹄根一两，水一大盏，煎六分，温服。（《圣惠方》） 
肠风下血∶败毒菜根（洗切），用连皮老姜各半盏，同炒赤，以无灰酒淬之，碗盖少顷， 
去滓，任意饮。（《永类方》）。 
喉痹不语∶羊蹄独根者，勿见风日及妇人、鸡、犬，以三年醋研如泥，生布拭喉外令赤， 
涂之。（《千金方》）。面上紫块如钱大，或满面俱有。野大黄四两（取汁），穿山甲十片（烧 
存性），川椒末五钱，生姜四两取汁和研，生绢包擦。如干，入醋润湿。数次如初，累效。（《陆 
氏积德堂 
疡风驳∶羊蹄草根，于生铁上磨好醋，旋旋刮涂。入硫黄少许，更妙。日日用之。（《 
圣惠》） 
汗斑癜风∶羊蹄根二两，独科扫帚头一两，枯矾五钱，轻粉一钱，生姜半两，同杵如泥。 
以汤澡浴，用手抓患处起粗皮。以布包药，着力擦之。暖卧取汗，即愈也。乃盐山刘氏方， 
比用硫黄者更妙。（《蔺氏经验方》） 
头风白屑∶羊蹄草根曝干杵末，同羊胆汁涂之，永除。（《圣惠方》） 
头上白秃∶独根羊蹄，勿见妇女、鸡、犬、风日，以陈醋研如泥，生布擦赤敷之，日一 
次。（《肘后》）。 
癣久不瘥∶《简要济众方》∶用羊蹄根杵绞汁，入轻粉少许，和如膏，涂之。三、五次即 
愈。《永类方》∶治癣经年者。败毒菜根（独生者），即羊蹄根，捣三钱，入川百药煎二钱， 
白 
梅肉擂匀，以井华水一盏，滤汁澄清。天明空心服之。不宜食热物。其滓抓破擦之。三次即 
愈。《千金方》∶治细癣。用羊蹄根五升，桑柴灰汁煮四、五沸，取汁洗之。仍以羊蹄汁和矾 
末涂之。 疥，湿癣浸淫日广，痒不可忍，愈后复发，出黄水∶羊蹄根捣，和大醋，洗净涂 
上 
疥疮有虫∶羊蹄根捣，和猪脂，入盐少许，日涂之。（《外台秘要》） 
-叶- 
【气味】甘，滑，寒，无毒。 
【主治】小儿疳虫，杀胡夷鱼、 鱼、檀胡鱼毒，作菜。多食，滑大腑（大明。时珍曰∶ 
胡夷、 鱼皆河豚名。檀胡未详）。作菜，止痒。不宜多食，令人下气（诜）。连根烂蒸一碗 
食，治肠痔泻血甚效（时珍）。 
【附方】旧一。 
-实- 
【气味】苦，涩，平，无毒。 
【主治】赤白杂痢（恭）。妇人血气（时珍）。 



<目录>草部第十九卷_草之八

<篇名>酸模

内容：（《日华》） 
【释名】山羊蹄（《纲目》）、山大黄（《拾遗》）、 芜（《尔雅》）、酸母（《纲目》）、 
（同）、当药。 
时珍曰∶ 芜，乃酸模之音转，酸模又酸母之转，皆以味而名，与三叶酸母草同名。掌 
禹锡以 芜为蔓菁菜，误矣。 
【集解】弘景曰∶一种极似羊蹄而味酸，呼为酸模，根亦疗疥也。 
大明曰∶所在有之，生山冈上。状似羊蹄叶而小黄。茎叶俱细。节间生子，若茺蔚子。 
藏器曰∶即是山大黄，一名当药。其叶酸美，人亦采食其英。《尔雅》∶须， 芜。 
郭璞注云∶似羊蹄而叶细，味酸可食。一名 也。 
时珍曰∶平地亦有。根叶花形并同羊蹄，但叶小味酸为异。其根赤黄色。连根叶取汁炼 
霜，可制雄、汞。 
【气味】酸，寒，无毒。时珍曰∶叶酸，根微苦。 
【主治】暴热腹胀，生捣汁服，当下利。杀皮肤小虫（藏器）。治疥（弘景）。疗痢乃佳 
（保 
升）。去汗斑，同紫萍捣擦，数日即没（时珍）。 
【附方】新一。 
瘭疽毒疮，肉中忽生黯子如粟豆，大者如梅李，或赤或黑，或青或白，其中有核，核有 
深根，应心。肿泡紫黑色，能烂筋骨，毒入脏腑杀人∶宜灸黯上百壮。以酸模叶薄其四面， 
防其长也。内服葵根汁，其毒自愈。（《千金方》） 
【附录】牛舌实 《别录》有名未用曰∶味咸，温，无毒。主轻身益气。生水中泽旁。 
实大，叶长尺。五月采实。一名豕首。 
器曰∶今东土人呼田水中大叶如牛耳者，为牛耳菜。 
时珍曰∶今人呼羊蹄为牛舌菜，恐羊蹄是根，此是其实。否则是羊蹄之生水中者也。 
舌 
《别录》曰∶味辛，微温，无毒。主霍乱腹痛，吐逆心烦。生水中。五月采之。 
弘景曰∶生小小水中。今人五月五日采干，以治霍乱甚良。 
蛇舌《别录》有名未用曰∶味酸，平，无毒。主除留血、惊气、蛇痫。生大水之阳。四 
月 



<目录>草部第十九卷_草之八

<篇名>龙舌草

内容：（《纲目》） 
【集解】时珍曰∶龙舌，生南方池泽湖泊中。叶如大叶菘菜及 状。根生水底，抽 
茎出水，开白花。根似胡萝卜根而香，杵汁能软鹅鸭卵，方家用煮丹砂， 白矾，制三黄。 
【气味】甘、咸，寒，无毒。 
【主治】痈疽，汤火灼伤，捣涂之（时珍）。 
【附方】新一。 
乳痈肿毒∶龙舌草、忍冬藤，研烂，蜜和敷之。（《多能鄙事》） 



<目录>草部第十九卷_草之八

<篇名>菖蒲

内容：（《本经》上品） 
【释名】昌阳（《本经》）、尧韭（普）、水剑草。 
时珍曰∶菖蒲，乃蒲类之昌盛者，故曰菖蒲。又《吕氏春秋》云∶冬至后五十七日，菖 
始生。菖者百草之先生者，于是始耕。则菖蒲、昌阳又取此义也。《典术》云∶尧时天降精 
于庭为韭，感百阴之气为菖蒲。故曰尧韭。方士隐为水剑，因叶形也。 
【集解】《别录》曰∶菖蒲生上洛池泽及蜀郡严道。一寸九节者良。露根不可用。五 
月、十二月采根，阴干。 
弘景曰∶上洛郡属梁州，严道县在蜀郡，今乃处处有。生石碛上， 节为好。在下湿地， 
大根者名昌阳，不堪服食。真菖蒲叶有脊，一如剑刃，四月、五月亦作小厘花也。东间溪 
泽又有名溪荪者，根形气色极似石上菖蒲，而叶正如蒲，无脊。俗人多呼此为石上菖蒲者， 
谬矣。此止主咳逆，断蚤虱，不入服食用。诗咏多云兰荪，正谓此也。 
大明曰∶菖蒲，石涧所生坚小，一寸九节者上。出宣州。二月、八月采。 
颂曰∶处处有之，而池州、戎州者佳。春生青叶，长一、二尺许，其叶中心有脊，状如 
剑。无花实。今以五月五日收之。其根盘屈有节，状如马鞭大。一根旁引三、四根，旁根节 
尤密，亦有一寸十二节者。采之初虚软，曝干方坚实。折之中心色微赤，嚼之辛香少滓。人 
多植于干燥砂石土中，腊月移之尤易活。黔蜀蛮人常将随行，以治卒患心痛。其生蛮谷中者 
尤佳。人家移种者亦堪用，但干后辛香坚实不及蛮人持来者。此皆医方所用石菖蒲也。又有 
水菖蒲，生溪涧水泽中，不堪入药。今药肆所货，多以二种相杂，尤难辨也。 
承曰∶今阳羡山中生水石间者，其叶逆水而生，根须络石，略无少泥土，根叶极紧细， 
一寸不啻九节，入药极佳。二浙人家，以瓦石器种之，旦暮易水则茂，水浊及有泥滓则萎。 
近方多用石菖蒲，必此类也。其池泽所生，肥大节疏粗慢，恐不可入药。唯可作果盘，气味 
不烈而和淡尔。 
时珍曰∶菖蒲凡五种∶生于池泽，蒲叶肥，根高二、三尺者，泥菖蒲，白菖也；生于溪 
涧，蒲叶瘦，根高二、三尺者，水菖蒲，溪荪也；生于水石之间，叶有剑脊，瘦根密节，高 
尺余者，石菖蒲也；人家以砂栽之一年，至春剪洗，愈剪愈细，高四、五寸，叶如韭，根如 
匙柄粗者，亦石菖蒲也；甚则根长二、三分，叶长寸许，谓之钱蒲是矣。服食入药须用二 
种石菖蒲，余皆不堪。此草新旧相代，四时常青。《罗浮山记》言∶山中菖蒲一寸二十节。 
《抱朴子》言∶服食以一寸九节紫花者尤善。苏颂言∶无花实。然今菖蒲，二、三月间抽茎 
开细黄花成穗，而昔人言菖蒲难得见花，非无花也。应劭《风俗通》云∶菖蒲放花，人得食 
之长年。是矣。 
-根- 
【修治】 曰∶凡使勿用泥菖、夏菖二件，如竹根鞭，形黑、气秽味腥。惟石上生者， 
根条嫩黄，紧硬节稠，一寸九节者，是真也。采得以铜刀刮去黄黑硬节皮一重，以嫩桑枝条 
相拌蒸熟，曝干锉用。 
时珍曰∶服食须如上法制。若常用，但去毛微炒耳。 
【气味】辛，温，无毒。权曰∶苦、辛，平。 
之才曰∶秦皮、秦艽为之使。恶地胆、麻黄。 
大明曰∶忌饴糖、羊肉。勿犯铁器，令人吐逆。 
【主治】风寒湿痹，咳逆上气，开心孔，补五脏，通九窃，明耳目，出音声。主耳聋痈 
疮，温肠胃，止小便利。久服轻身，不忘不迷惑，延年。益心智，高志不老（《本经》）。四 
肢湿痹，不得屈伸，小儿温疟，身积热不解，可作浴汤（《别录》）。治耳鸣头风泪下，鬼气， 
杀诸虫，恶疮疥瘙（甄权）。除风下气，丈夫水脏，女人血海冷败，多忘，除烦闷，止心腹 
痛， 
霍乱转筋，及耳痛者，作末炒，乘热裹 ，甚验（大明）。心积伏梁（好古）。治中恶卒死， 
客忤癫痫，下血崩中，安胎漏，散痈肿。捣汁服，解巴豆、大戟毒（时珍）。 
【发明】颂曰∶古方有单服菖蒲法。蜀人治心腹冷气 痛者，取一、二寸捶碎，同吴茱 
萸煎汤饮之。亦将随行，卒患心痛，嚼一、二寸，热汤或酒送下，亦效。 
时珍曰∶国初周颠仙对太祖高皇帝常嚼菖蒲饮水。问其故。云服之无腹痛之疾。高皇御 
制碑中载之。菖蒲气温味辛，乃手少阴、足厥阴之药。心气不足者用之，虚则补其母也。肝 
苦急以辛补之，是矣。《道藏经》有《菖蒲传》一卷，其语粗陋。今略节其要云∶菖蒲者， 
水草之精英，神仙之灵药也。其法采紧小似鱼鳞者一斤，以水及米泔浸各一宿，刮去皮切， 
曝干捣筛，以糯米粥和匀，更入熟蜜搜和，丸如梧子大，稀葛袋盛，置当风处令干。每旦酒、 
饮任下三十丸，临卧更服三十丸。服至一月，消食；二月，痰除；服至五年，骨髓充，颜色 
泽，白发黑，落齿更生。其药以五德配五行∶叶青，花赤，节白，心黄，根黑。能治一切诸 
风，手足顽痹，瘫缓不遂，五劳七伤，填血补脑，坚骨髓，长精神，润五脏，裨六腑，开胃 
口，和血脉，益口齿，明耳目，泽皮肤，去寒热，除三尸九虫，天行时疾，瘴疫瘦病，泻痢 
痔漏，妇人带下，产后血运。并以酒服。河内叶敬母中风，服之一年而百病愈。寇天师服之 
得道，至今庙前犹生菖蒲。郑鱼、曾原等，皆以服此得道也。 
又按∶葛洪《抱朴子》云∶韩众服菖蒲十三年，身上生毛，冬袒不寒，日记万言。商丘 
子不娶，惟食菖蒲根，不饥不老，不知所终。《神仙传》云∶咸阳王典食菖蒲得长生。安期 
生采一寸九节菖蒲服，仙去。又按∶ 仙《神隐书》云∶石菖蒲置一盆于几上，夜间观书， 
则收烟无害目之患。或置星露之下，至旦取叶尖露水洗目，大能明视，久则白昼见星。端午 
日以酒服，尤妙。苏东坡云∶凡草生石上，必须微土以附其根。惟石菖蒲濯去泥土，渍以清 
水，置盆中，可数十年不枯。节叶坚瘦，根须联系，苍然于几案间，久更可喜。其延年轻身 
之功，既非昌阳可比；至于忍寒淡泊，不待泥土而生，又岂昌阳所能仿佛哉？ 
杨士瀛曰∶下痢噤口，虽是脾虚，亦热气闭隔心胸所致。俗用木香失之温，用山药失之 
闭。惟参苓白术散加石菖蒲，粳米饮调下。或用参、苓、石莲肉，少入菖蒲服。胸次一开， 
自然思食。 
【附方】旧十，新一十七。 
服食法∶甲子日，取菖蒲一寸九节者，阴干百日，为末。每酒服方寸匕，日三服。久服 
耳 
健忘益智∶七月七日，取菖蒲为末，酒服方寸匕，饮酒不醉，好事者服而验之。久服聪 
明 
三十六风有不治者，服之悉效菖蒲（薄切日干）三斤，盛以绢袋，玄水一斛，即清酒也， 
悬浸之，密封一百日，视之如菜绿色，以一斗熟黍米纳中，封十四日，取出日饮。（夏禹《神 
仙经》） 
癫痫风疾∶九节菖蒲不闻鸡犬声者，去毛，木臼捣末。以黑 猪心一个批开，砂罐煮汤。 
调服三钱，日一服。（《医学正传》） 
尸厥魇死，尸厥之病，卒死脉犹动，听其耳中如微语声，股间暖者，是也。魇死之病， 
卧忽不寤。勿以火照，但痛啮其踵及足拇趾甲际，唾其面即苏。仍以菖蒲末吹鼻中，桂末纳 
舌下，并以菖蒲根汁灌之。（《肘后方》）。 
卒中客忤∶菖蒲生根捣汁灌之，立瘥。（《肘后方》）。 
除一切恶∶端午日，切菖蒲渍酒饮之。或加雄黄少许。（《洞天保生录》）。 
喉痹肿痛∶菖蒲根嚼汁，烧铁秤锤淬酒一杯，饮之。（《圣济总录》）。 
霍乱胀痛∶生菖蒲（锉）四两，水和捣汁，分温四服。（《圣惠方》）。 
诸积鼓胀，食积、气积、血积之类∶石菖蒲八两（锉），斑蝥四两（去翅足），同炒黄， 
去 
斑蝥不用。以布袋盛，拽去蝥末，为末，醋糊丸梧子大。每服三、五十丸，温白汤下。治肿 
胀尤妙。或入香附末二钱。（《奇效方》）。 
肺损吐血∶九节菖蒲末、白面等分。每服三钱，新汲水下，一日一服。（《圣济录》）。 
解一切毒∶石菖蒲、白矾等分，为末，新汲水下。（《事林广记》）。 
赤白带下∶石菖蒲、破故纸等分，炒为末。每服二钱，更以菖蒲浸酒调服，日一。（《妇 
人良方》）。 
胎动半产卒动不安，或腰痛胎转抢心，下血不止，或日月未足而欲产。并以菖蒲根捣 
汁一、二升，服之。（《千金》）。 
产后崩中，下血不止。菖蒲一两半，酒二盏，煎取一盏，去滓分三服，食前温服。（《 
千金方》）。 
耳卒聋闭∶菖蒲根一寸，巴豆一粒（去心），同捣作七丸。绵裹一丸，塞耳，日一换。 
一方不用巴豆，用蓖麻仁。（《肘后方》）。 
病后耳聋∶生菖蒲汁，滴之。（《圣惠方》） 
蚤虱入耳∶菖蒲末炒热，袋盛，枕之即愈。（《圣济录》）。 
诸般赤眼，攀睛云翳。菖蒲擂自然汁，文武火熬作膏，日点之效。（《圣济录》）。 
眼睑挑针∶独生菖蒲根，同盐研敷。（《寿域神方》）。 
飞丝入目∶石菖蒲捶碎。左目塞右鼻，右目塞左鼻。百发百中。（危氏《得效方》）。 
头疮不瘥∶菖蒲末，油调敷之，日三、夜二次。（《法天生意》）。 
痈疽发背∶生菖蒲，捣贴之。疮干者，为末，水调涂之。（孙用和《秘宝方》）。 
露岐便毒∶生菖蒲根捣敷之。（《证治要诀》）。 
热毒湿疮∶宗 曰∶有人遍身生疮，痛而不痒，手足尤甚，粘着衣被，晓夕不得睡。有 
人教以菖蒲三斗，日干为末，布席上卧之，仍以衣被覆之。既不粘衣，又复得睡，不五、七 
日，其疮如失。后以治人，应手神验。（《本草衍义》）。 
风癣有虫∶菖蒲末五斤。以酒三升渍，釜中蒸之，使味出。先绝酒一日，每服一升或半 
升 
阴汗湿痒∶石菖蒲、蛇床子等分。为末。日搽二、三次。（《济急仙方》）。 
-叶- 
【主治】洗疥、大风疮（时珍）。 



<目录>草部第十九卷_草之八

<篇名>白菖

内容：（《别录》有名未用） 
【释名】水菖（《别录》）、水宿（《别录》）、茎蒲（《别录》）、菖阳（《拾遗》）、溪 
荪（《拾遗》）、兰荪（弘景）。 
时珍曰∶此即今池泽所生菖蒲，叶无剑脊，根肥白而节疏慢，故谓之白菖。古人以根为 
菹食，谓之菖本，亦曰菖 ，文王好食之。其生溪涧者，名溪荪。 
【集解】《别录》曰∶白菖十月采。 
藏器曰∶即今之溪荪也。一名菖阳。生水畔。人亦呼为菖蒲。与石上菖蒲都别。根大而 
臭，色正白。 
颂曰∶水菖蒲，生溪涧水泽中甚多，失水则枯。叶似石菖，但中心无脊。其根干后，轻 
虚多滓，不堪入药。 
时珍曰∶此有二种∶一种根大而肥白节疏者，白菖也，俗谓之泥菖蒲；一种根瘦而赤节 
稍密者，溪荪也，俗谓之水菖蒲。叶俱无剑脊。溪荪气味胜似白菖，并可杀虫，不堪服食 
【气味】甘，无毒。 
《别录》曰∶甘、辛，温。汁制雄黄、雌黄、砒石。 
【主治】食诸虫（《别录》）。主风湿咳逆，去虫，断蚤虱（弘景）。研末，油调，涂疥瘙 
（苏颂）。 



<目录>草部第十九卷_草之八

<篇名>香蒲

内容：（《本经》上品）蒲黄（《本经》上品） 
【释名】甘蒲（苏恭）、醮石（《吴普》），花上黄粉名蒲黄。 
恭曰∶香蒲即甘蒲，可作荐者。春初生，取白为菹，亦堪蒸食。山南人谓之香蒲，以菖 
蒲为臭蒲也。蒲黄即此蒲之花也。 
【集解】《别录》曰∶香蒲生南海池泽。蒲黄生河东池泽，四月采之。 
颂曰∶香蒲，蒲黄苗也。处处有之，以泰州者为良。春初生嫩叶，未出水时，红白色茸 
茸然。取其中心入地白 ，大如匕柄者，生啖之，甘脆。又以醋浸，如食笋，大美。《周礼》 
谓之蒲菹，今人罕有食之者。至夏抽梗于丛叶中，花抱梗端，如武士棒杵，故俚俗谓之蒲槌， 
亦曰蒲厘花。其蒲黄，即花中蕊屑也。细若金粉，当欲开时便取之。市KT 以蜜搜作果食 
货卖 
时珍曰∶蒲丛生水际，似莞而褊，有脊而柔，二、三月苗。采其嫩根，瀹过作 ，一宿 
可食。亦可炸食、蒸食及晒干磨粉作饼食。《诗》云∶其蔌伊芳何？惟笋及蒲。是矣。八、九 
月 
收叶以为席，亦可作扇，软滑而温。 
【正误】弘景曰∶香蒲方药不复用，人无采者，南海人亦不复识。江南贡菁茅，一名香 
茅，以供宗庙缩酒。或云是薰草，又云是燕麦，此蒲亦相类耳。 
恭曰∶陶氏所引菁茅，乃三脊茅也。香茅、燕麦、薰草，野俗皆识，都非香蒲类也。蒲 
一名蒲笋（《食物》）、蒲儿根（《野菜谱》）。 
【气味】甘，平，无毒。时珍曰∶寒。 
【主治】五脏心下邪气，口中烂臭，坚齿明目聪耳。久服轻身耐老（《本经》）。去热燥， 
利小便（宁原）。生啖，止消渴（汪颖）。补中益气，和血脉（《正要》）。捣汁服，治妊妇劳 
热 
烦躁，胎动下血（时珍。出《产乳》）。 
【附方】旧一新一。 
妒乳乳痈∶蒲黄草根捣封之，并煎汁饮及食之。（昝殷《产宝》） 
热毒下痢∶蒲根二两，粟米二合，水煎服，日二次。（《圣济总录》） 



<目录>草部第十九卷_草之八

<篇名>蒲黄

内容：（《本经》上品） 
【修治】 曰∶凡使勿用松黄并黄蒿。其二件全似，只是味 及吐人。真蒲黄须隔三重 
纸焙令色黄，蒸半日，却再焙干用之妙。 
大明曰∶破血消肿者，生用之；补血止血者，须炒用。 
【气味】甘，平，无毒。 
【主治】心腹膀胱寒热，利小便，止血，消瘀血。久服轻身益气力，延年神仙（《本经 
》）。治痢血，鼻衄吐血，尿血泻血，利水道，通经脉，止女子崩中（甄权）。妇人带下，月 
候不匀，血气心腹痛，妊妇下血坠胎，血运血症，儿枕急痛，颠扑血闷，排脓，疮疖游风肿 
毒，下乳汁，止泄精（大明）。凉血活血，止心腹诸痛（时珍）。 
【发明】弘景曰∶蒲黄，即蒲厘花上黄粉也。甚疗血。《仙经》亦用之。 
宗 曰∶汴人初得，罗去滓，以水调为膏，擘为块。人多食之，以解心脏虚热，小儿尤 
嗜之。过月则燥，色味皆淡，须蜜水和。不可多食，令人自利，极能虚人。 
时珍曰∶蒲黄，手足厥阴血分药也，故能治血治痛。生则能行，熟则能止。与五灵脂同 
用，能治一切心腹诸痛，详见禽部寒号虫下。按许叔微《本事方》云∶有士人妻舌忽胀满口， 
不能出声。一老叟教以蒲黄频掺，比晓乃愈。又《芝隐方》云∶宋度宗欲赏花，一夜忽舌肿 
满口。蔡御医用蒲黄、干姜末等分，干搽而愈。据此二说，则蒲黄之凉血活血可证矣。盖舌 
乃心之外候，而手厥阴相火乃心之臣使，得干姜是阴阳相济也。 
【附方】旧十四，新十一。 
舌胀满口∶方见上。 
重舌生疮∶蒲黄末，敷之。不过三上瘥。（《千金方》） 
肺热衄血∶蒲黄、青黛各一钱，新汲水服之。或去青黛，入油发灰等分，生地黄汁调下。 
（《简便单方》） 
吐血唾血∶蒲黄末二两，每日温酒或冷水服三钱妙。（《简要济众方》） 
幼儿吐血∶蒲黄末，每服半钱，生地黄汁调下，量儿大小加减。或入发灰等分。（《同 
上》）。 
小便出血∶方同上。 
小便转胞∶以布包蒲黄裹腰肾，令头致地，数次取通。（《肘后方》）。 
金疮出血闷绝∶蒲黄半两，热酒灌下。（危氏方） 
瘀血内漏∶蒲黄末二两，每服方寸匕，水调下，服尽止。（《肘后方》）。 
肠痔出血∶蒲黄末方寸匕，水服之，日三服。（《肘后方》）。 
鼠奶痔疮∶蒲黄末，空心温酒服方寸匕，日三。（《塞上方》）。 
脱肛不收∶蒲黄，和猪脂敷，日三、五度。（《子母秘录》）。 
胎动欲产∶日月未足者蒲黄二钱，井华水服。（《同上》）。 
产妇催生∶蒲黄、地龙（洗焙）、陈橘皮等分，为末，另收。临时各抄一钱，新汲水调 
服，立产。此常亲用甚妙。（唐慎微方）。 
胞衣不下∶蒲黄二钱。井水服之。（《集验方》）。 
产后下血，羸瘦迨死。蒲黄二两，水二升，煎八合，顿服。（《产宝方》）。 
产后血瘀∶蒲黄三两。水三升，煎一升，顿服。（《梅师方》）。 
儿枕血瘕∶蒲黄三钱。米饮服。（《产宝》）。 
产后烦闷∶蒲黄方寸匕，东流水服，极良。（《产宝》）。 
坠伤扑损∶瘀血在内，烦闷者。蒲黄末，空心温酒服三钱。（《塞上方》）。 
关节疼痛∶蒲黄八两，熟附子一两。为末。每服一钱，凉水下，日一。（《肘后方》）。 
阴下湿痒∶蒲黄末，敷三、四度瘥。（《千金方》）。 
耳出脓∶蒲黄末，掺之。（《圣惠》）。 
口耳大衄∶蒲黄、阿胶（炙）各半两。每用二钱，水一盏，生地黄汁一合，煎至六分， 
温服 
耳中出血∶蒲黄炒黑研末，掺入。（《简便方》）。 
滓大明曰∶蒲黄中筛出赤滓，名曰蒲萼也。 
【主治】炒用涩肠，止泻血、血痢，妙（大明）。 



<目录>草部第十九卷_草之八

<篇名>菰

内容：（《别录》下品） 
【释名】茭草（《说文》）、蒋草。 
时珍曰∶按∶许氏《说文》∶菰本作 ，从瓜谐声也。有米谓之凋菰，已见谷部菰米下。 
江南人呼菰为茭，以其根交结也。蒋义未详。 
【集解】保升曰∶菰根生水中，叶如蔗、荻，久则根盘而浓。夏月生菌堪啖，名菰菜。 
三年者，中心生白苔如藕状，似小儿臂而白软，中有黑脉，堪啖者，名菰首也。 
藏器曰∶菰首小者，擘之内有黑灰如墨者，名乌郁，人亦食之。晋张翰思吴中 、菰， 
即此也。 
颂曰∶菰根，江湖陂泽中皆有之。生水中，叶如蒲、苇辈，刈以秣马甚肥。春末生白茅 
如笋，即菰菜也，又谓之茭白，生熟皆可啖，甜美。其中心如小儿臂者，名菰手。作菰首者， 
非矣。《尔雅》云∶出隧，蘧蔬。注云∶生菰草中，状似土菌，江东人啖之，甜滑。即此也。 
故南方人至今谓菌为菰，亦缘此义。其根亦如芦根，冷利更甚。二浙下泽处，菰草最多。其 
根相结而生，久则并土浮于水上，彼人谓之菰葑。刈去其叶，便可耕莳，又名葑田。其苗有 
茎梗者，谓之菰蒋草。至秋结实，乃雕胡米也。岁饥，人以当粮。 
宗 曰∶菰乃蒲类。河朔边人，止以饲马作荐。八月开花如苇。结青子，合粟为粥食， 
甚济饥。杜甫所谓“波漂菰米沉云黑”者，是也。 
-菰笋- 
一名茭笋（《日用》）、茭白（《图经》）、菰菜（同）。 
【气味】甘，冷，滑，无毒。 
诜曰∶滑中，不可多食。 
颂曰∶菰之种类皆极冷，不可过食，甚不益人，惟服金石人相宜耳。 
【主治】利五脏邪气，酒 面赤，白癞 疡，目赤。热毒风气，卒心痛，可盐、醋煮食 
之（孟诜）。去烦热，止渴，除目黄，利大小便，止热痢。杂鲫鱼为羹食，开胃口，解酒毒， 
压丹石毒发（藏器）。 
-菰手- 
一名菰菜（《日用》）、茭白（《通志》）、茭粑（俗名）、蘧蔬（音氍 ）。 
【气味】甘，冷，滑，无毒。大明曰∶微毒。 
诜曰∶性滑，发冷气，令人下焦寒，伤阳道。禁蜜食，发痼疾。服巴豆人不可食。 
【主治】心胸中浮热风气，滋人齿（孟诜）。煮食，止渴及小儿水痢（藏器）。 
-菰根- 
【气味】甘，大寒，无毒。 
颂曰∶菰根亦如芦根，冷利更甚。 
【主治】肠胃痼热，消渴，止小便利。捣汁饮之（《别录》）。烧灰，和鸡子白，涂火烧 
疮（藏器）。 
【附方】旧二。 
小儿风疮∶久不愈者。用菰蒋节烧研，敷之。（《子母秘录》）。 
毒蛇伤啮∶菰蒋草根烧灰，敷之。（《广济方》）。 
-叶- 
【主治】利五脏（大明）。 
-菰米- 见谷部。 



<目录>草部第十九卷_草之八

<篇名>苦草

内容：（《纲目》） 
【集解】时珍曰∶生湖泽中，长二、三尺，状如茅、蒲之类。 
【气味】（缺） 
【主治】妇人白带，煎汤服。又主好嗜干茶不已，面黄无力，为末，和炒脂麻不时干 
嚼之（时珍）。 



<目录>草部第十九卷_草之八

<篇名>水萍

内容：（《本经》中品） 
【释名】水花《本经》、水白《别录》、水苏《别录》、水廉《吴普》。 
【集解】《别录》曰∶水萍生雷泽池泽。三月采，曝干。 
弘景曰∶此是水中大萍，非今浮萍子。《药录》云∶五月有花白色。即非今沟渠所生者。 
楚王渡江所得，乃斯实也。 
藏器曰∶水萍有三种。大者曰苹，叶圆，阔寸许。小萍子是沟渠间者。《本经》云水萍， 
应是小者。 
颂曰∶《尔雅》云∶萍， 。其大者苹。苏恭言有三种∶大者曰苹，中者曰荇，小者即 
水上浮萍。今医家鲜用大苹，惟用浮萍。 
时珍曰∶本草所用水萍，乃小浮萍，非大苹也。陶、苏俱以大苹注之，误矣。萍之与苹， 
音虽相近，字却不同，形亦迥别，今厘正之，互见苹下。浮萍处处池泽止水中甚多，季春始 
生。或云杨花所化。一叶经宿即生数叶。叶下有微须，即其根也。一种背面皆绿者。一种面 
青背紫赤若血者，谓之紫萍，入药为良，七月采之。《淮南万毕术》云∶老血化为紫萍。恐 
自有此种，不尽然也。《小雅》“呦呦鹿鸣，食野之苹”者，乃蒿属。陆佃指为此萍 
【修治】时珍曰∶紫背浮萍，七月采之，拣净，以竹筛摊晒，下置水一盆映之，即易干 
也。 
【气味】辛，寒，无毒。《别录》曰∶酸。 
【主治】暴热身痒，下水气，胜酒，长须发，止消渴。久服轻身（《本经》）下气。以沐 
浴，生毛发（《别录》）。治热毒、风热、热狂， 肿毒、汤火伤、风疹（大明）。捣汁服，主 
水肿，利小便。为末，酒服方寸匕，治人中毒。为膏，敷面 （藏器）。主风湿麻痹，香港脚， 
打扑伤损，目赤翳膜，口舌生疮，吐血衄血，癜风丹毒（时珍）。 
【发明】震亨曰∶浮萍发汗，胜于麻黄。 
颂曰∶俗医用治时行热病，亦堪发汗，甚有功。其方用浮萍一两（四月十五日采之）， 
麻 
黄（去根节）、桂心，附子（炮裂，去脐皮）各半两，四物捣细筛。每服一钱，以水一中盏， 
生 
姜半分，煎至六分，和滓热服，汗出乃瘥。又治恶疾疠疮遍身者，浓煮汁渍浴半日，多效， 
此方甚奇古也。 
时珍曰∶浮萍其性轻浮，入肺经，达皮肤，所以能发扬邪汗也。世传宋时东京开河，掘 
得石碑，梵书大篆一诗，无能晓者。真人林灵素逐字辨译，乃是治中风方，名去风丹也。《诗》 
云∶天生灵草无根干，不在山间不在岸。始因飞絮逐东风，泛梗青青飘水面。神仙一味去沉 
，采时须在七月半。选甚瘫风与大风，些小微风都不算。豆淋酒化服三丸，铁镤头上也出 
汗。其法∶以紫色浮萍晒干为细末，炼蜜和丸弹子大。每服一粒，以豆淋酒化下。治左瘫右 
痪，三十六种风，偏正头风，口眼 斜，大风癞风，一切无名风及香港脚，并打扑伤折，及胎 
孕有伤。服过百粒，即为全人。此方，后人易名紫萍一粒丹。 
【附方】旧七，新十八。 
夹惊伤寒∶紫背浮萍一钱，犀角屑半钱，钓藤钩三七个，为末。每服半钱，蜜水调下， 
连 
消渴饮水∶日至一石者。浮萍捣汁服之。又方∶用干浮萍、栝蒌根等分，为末，人乳汁 
和丸梧子大。空腹饮服二十丸。三年者，数日愈。（《千金方》）。 
小便不利，膀胱水气流滞。浮萍日干为末。饮服方寸匕，日二服。（《千金翼》）。 
水气洪肿∶小便不利。浮萍日干为末。每服方寸匕，白汤下，日二服。（《圣惠方》）。 
霍乱心烦∶芦根（炙）一两半，水萍（焙）、人参、枇杷叶（炙）各一两。每服五钱， 
入薤白四寸，酒煎温服。（《圣惠方》）。 
吐血不止∶紫背浮萍（焙）半两，黄 （炙）二钱半，为末。每服一钱，姜、蜜水调下。 
（《 
鼻衄不止∶浮萍末，吹之。（《圣惠方》） 
中水毒病∶手足指冷至膝肘，即是。以浮萍日干为末。饮服方寸匕良。（《千金方》）。 
大肠脱肛∶水圣散∶用紫浮萍为末，干贴之。（危氏《得效方》） 
身上虚痒∶浮萍末一钱，以黄芩一钱同四物汤煎汤调下。（《丹溪纂要》）。 
风热瘾疹∶浮萍（蒸过焙干），牛蒡子（酒煮晒干炒）各一两，为末。每薄荷汤服一、 
二钱， 
风热丹毒∶浮萍捣汁，遍涂之。（《子母秘录》）。 
汗斑癜风∶端午日收紫背浮萍晒干。每以四两煎水浴，并以萍擦之。或入汉防己二钱亦 
可。（《袖珍方》） 
少年面 ∶《圣惠方》∶用浮萍日 之，并饮汁少许。《普济方》∶用紫背萍四两，防 
己一两，煎浓汁洗之。仍以萍于斑 上热擦，日三、五次。物虽微末，其功甚大，不可小看。 
（《普济方》）。 
粉滓面 ∶沟渠小萍为末。日敷之。（《圣惠方》）。 
大风疠疾∶浮萍草三月采，淘三、五次，窨三、五日，焙为末，不得见日。每服三钱， 
食前温酒下。常持观音圣号。忌猪、鱼、鸡、蒜。又方∶七月七日，取紫背浮萍（日干为末） 
半升，入好消风散五两。每服五钱，水煎频饮，仍以煎汤洗浴之。（《十便良方》）。 
疮入目∶浮萍阴干为末，以生羊子肝半个，同水半盏煮熟，捣烂绞汁，调末服。甚者， 
不过一服；已伤者，十服见效。（危氏《得效方》）。 
弩肉攀睛∶青萍少许，研烂，入片脑少许，贴眼上效。（危氏《得效方》）。 
毒肿初起∶水中萍子草，捣敷之。（《肘后方》）。 
发背初起，肿 赤热。浮萍捣和鸡子清贴之。（《圣惠方》）。 
杨梅疮癣∶水萍煎汁，浸洗半日。数日一作。（《集简方》）。 
烧烟去蚊∶五月取浮萍阴干用之。（孙真人方） 



<目录>草部第十九卷_草之八

<篇名>苹

内容：（《吴普本草》） 
【释名】 菜（《拾遗》）、四叶菜（《卮言》）、田字草。 
时珍曰∶苹，本作 。《左传》∶苹蘩蕴藻之菜，可荐于鬼神，可羞于王公。则 有宾之 
之义，故字从宾。其草四叶相合，中折十字，故俗呼为四叶菜、田字草、破铜钱，皆象形也。 
诸家本草皆以苹注水萍，盖由苹、萍二字，音相近也。按韵书∶苹在真韵，蒲真切；萍在庚 
韵，蒲经切。切脚不同，为物亦异。今依《吴普本草》别出于此。 
【集解】普曰∶水萍，一名水廉，生池泽水上。叶圆小，一茎一叶，根入水底，五月花 
白。三月采，日干之。 
弘景曰∶水中大萍，五月有花白色，非沟渠所生之萍。楚王渡江所得，即斯实也。 
恭曰∶萍有三种∶大者名苹，中者名荇，叶皆相似而圆；其小者，即水上浮萍也。 
藏器曰∶苹叶圆，阔寸许。叶下有一点，如水沫。一名 菜。曝干可入药用。小萍是沟 
渠间者。 
禹锡曰按∶《尔雅》云∶萍， 也。其大者曰苹。又《诗》云∶于以采苹，于涧之滨。 
陆玑注云∶其粗大者谓之苹，小者为萍。季春始生。可糁蒸为茹，又可以苦酒淹之按酒。 
今医家少用此苹，惟用小萍耳。 
时珍曰∶苹，乃四叶菜也。叶浮水面，根连水底。其茎细于 、荇。其叶大如指顶，面 
青背紫，有细纹，颇似马蹄决明之叶，四叶合成，中折十字。夏秋开小白花，故称白苹。其 
叶攒簇如萍，故《尔雅》谓大者为苹也。《吕氏春秋》云∶菜之美者，有昆仑之苹。即此。 
《韩诗外传》谓浮者为 ，沉者为苹。 仙谓∶白花者为苹，黄花者为荇，即金莲也。苏恭 
谓大者为苹，小者为荇。杨慎《卮言》谓四叶菜为荇。陶弘景谓楚王所得者为苹。皆无一定 
之言。盖未深加体审，惟据纸上猜度而已。时珍一一采视，颇得其真云。其叶径一、二寸， 
有一缺而形圆如马蹄者， 也。似 而稍尖长者，荇也。其花并有黄白二色。叶径四、五寸 
如小荷叶而黄花，结实如小角黍者，萍蓬草也。楚王所得萍实，乃此萍之实也。四叶合成一 
叶，如田字形者，苹也。如此分别，自然明白。又项氏言∶白苹生水中，青苹生陆地。按今 
之田字草，有水、陆二种。陆生者多在稻田沮洳之处，其叶四片合一，与白苹一样。但茎生 
地上，高三、四寸，不可食。方士取以 硫结砂煮汞，谓之水田翁。项氏所谓青苹，盖即此 
也。或以青苹为水草，误矣。 
【气味】甘，寒，滑，无毒。 
【主治】暴热，下水气，利小便（《吴普》）。捣涂热疮。捣汁饮，治蛇伤毒入腹内。曝 
干，栝蒌等分为末，人乳和丸服，止消渴（藏器）。食之已劳（《山海经》）。 



<目录>草部第十九卷_草之八

<篇名>萍蓬草

内容：（《拾遗》） 
【释名】水粟（《纲目》）、水栗子。 
时珍曰∶陈藏器《拾遗》∶萍蓬草，即今水粟也。其子如粟，如蓬子也。俗人呼水粟包， 
又云水栗子，言其根味也。或作水笠。 
【集解】藏器曰∶萍蓬草，生南方池泽。叶大如荇。花亦黄，未开时状如 袋。其根 
如 
时珍曰∶水粟，三月出水。茎大如指。叶似荇叶而大，径四、五寸，初生如荷叶。六、 
七月开黄花，结实状如角黍，长二寸许，内有细子一包，如罂粟。泽农采之，洗擦去皮，蒸 
曝，舂取米，作粥饭食之。其根大如栗，亦如鸡头子根，俭年人亦食之，作藕香，味如栗子。 
昔楚王渡江得萍实，大如斗，赤如日，食之甜如蜜者，盖此类也。若水萍，安得有实耶？ 
三、四月采茎叶取汁，煮硫黄能拒火。又段公路《北户录》有睡莲，亦此类也。其叶如荇而 
大。其花布叶数重，当夏昼开花，夜缩入水，昼复出也。 
-子- 
【气味】甘，涩，平，无毒。 
【主治】助脾浓肠，令人不饥（时珍）。 
-根- 
【气味】甘，寒，无毒。 
【主治】煮食，补虚，益气力。久食，不饥，浓肠胃（藏器）。 



<目录>草部第十九卷_草之八

<篇名>荇菜

内容：（《唐本草》） 
【释名】凫葵（《唐本》）、水葵（《马融传》）、水镜草（《土宿本草》）、靥子菜（《野 
菜谱》）、金莲子。接余。 
时珍曰∶按《尔雅》云∶荇，接余也。其叶苻。则凫葵当作苻葵，古文通用耳。或 
凫喜食之，故称凫葵，亦通。其性滑如葵，其叶颇似荇，故曰葵，曰荇。《诗经》作荇，俗 
呼荇丝菜。池人谓之荇公须，淮人谓之靥子菜，江东谓之金莲子。许氏《说文》谓之KT ， 
音恋。《楚词》谓之屏风，云∶“紫茎屏风文绿波”是矣。 
【集解】恭曰∶凫葵即荇菜也。生水中。 
颂曰∶处处池泽有之。叶似 而茎涩，根甚长，花黄色。郭璞注《尔雅》云∶丛生水中。 
叶圆在茎端，长短随水深浅。江东人食之。陆玑《诗疏》云∶荇茎白，而叶紫赤色，正圆， 
径寸余，浮在水上。根在水底，大如钗股，上青下白，可以按酒。用苦酒浸其白茎，肥美。 
今人不食，医方亦鲜用之。 
时珍曰∶荇与 ，一类二种也。并根连水底，叶浮水上。其叶似马蹄而圆者， 也；叶 
似而微尖长者，荇也。夏月俱开黄花，亦有白花者。结实大如棠梨，中有细子。按∶宁献 
王《庚辛玉册》云∶凫葵，黄花者是荇菜，白花者是白苹即水镜草，一种泡子名水鳖。虽有 
数种，其用一也。其茎叶根花，并可伏硫、煮砂、制矾。此以花色分别苹、荇，似亦未稳， 
详见苹下。 
【正误】恭曰∶凫葵，南人名猪 ，堪食，有名未用条中载也。 
志曰∶凫葵即荇菜，叶似 ，根极长。江南人多食之。今云是猪 ，误矣。今以春夏 
细长肥滑者为丝 ，至冬粗短者为猪 ，亦呼为龟 ，与凫葵殊不相似也。而有名未用类， 
即无凫葵、猪 之名，盖后人删去也。 
时珍曰∶杨慎《卮言》以四叶菜为荇者，亦非也。四叶菜乃苹也。 
【气味】甘，冷，无毒。 
【主治】消渴，去热淋，利小便（《唐本》）。捣汁服，疗寒热（《开宝》）。捣敷诸肿毒， 
火丹游肿（时珍）。 
【附方】新四。 
一切痈疽及疮疖。用荇丝菜或根，马蹄草茎或子（即 也），各取半碗，同苎麻根五寸 
去 
皮，以石器捣烂，敷毒四围。春夏秋日换四、五次，冬换二、三次，换时以荠水洗之，甚效。 
（《保生余录》） 
谷道生疮∶荇叶捣烂，绵裹纳之下部，日三次。（《范汪方》） 
毒蛇螫伤，牙入肉中，痛不可堪者。勿令人知，私以荇叶覆其上穿，以物包之，一时折 
牙 
点眼去翳∶荇丝菜根一钱半（捣烂。即叶如马蹄开黄花者），川楝子十五个，胆矾七分， 
石 
次，七日见效也。（孙氏《集效方》） 

------

<目录>草部第十九卷

<篇名>草之八

内容：（《别录》下品） 
【释名】茆（卯、柳二音）。水葵（《诗疏》）、露葵（《纲目》）、马蹄草。 
时珍曰∶ 字，本作 ，从纯。纯乃丝名，其茎似之故也。《齐民要术》云∶ 性纯而 
易生。种以浅深为候，水深则茎肥而叶少，水浅则茎瘦而叶多。其性逐水而滑，故谓之 菜， 
并得葵名。颜之推《家训》云∶蔡朗父讳纯，改 为露葵。北人不知，以绿葵为之。《诗》 
云∶薄采其茆，即 也。或讳其名，谓之锦带。 
【集解】保升曰∶ 叶似凫葵，浮在水上。采茎堪啖。花黄白色，子紫色。三月至八月， 
茎细如钗股，黄赤色，短长随水深浅，名为丝 ，味甜体软。九月至十月渐粗硬。十一月萌 
在泥中，粗短，名瑰 ，味苦体涩。人惟取汁作羹，犹胜杂菜。 
时珍曰∶ 生南方湖泽中，惟吴越人善食之。叶如荇菜而差圆，形似马蹄。其茎紫色， 
大如箸，柔滑可羹。夏月开黄花。结实青紫色，大如棠梨，中有细子。春夏嫩茎未叶者名稚 
，稚者小也。叶稍舒长者名丝 ，其茎如丝也。至秋老则名葵 ，或作猪 ，言可饲猪也。 
又讹为瑰 、黾 焉。余见凫葵下。 
【气味】甘，寒，无毒。 
藏器曰∶ 虽水草，而性热拥。 
诜曰∶ 虽冷补，热食及多食亦拥气不下，甚损人胃及齿，令人颜色恶，损毛发。和醋 
食，令人骨痿。 
李廷飞曰∶多食性滑发痔。七月有虫着上，食之令人霍乱。 
【主治】消渴热痹（《别录》）。和鲫鱼作羹食，下气止呕。多食，压丹石。补大小肠虚 
气，不宜过多（孟诜）。治热疸，浓肠胃，安下焦，逐水，解百药毒并蛊气（大明）。 
【发明】弘景曰∶ 性冷而补，下气。杂鳢鱼作羹食，亦逐水。而性滑，服食家不可多 
用。 
恭曰∶ 久食大宜人。合鲋鱼作羹食，主胃弱不下食者，至效。又宜老人，应入上品。 
故张翰《临秋风》思吴中之鲈鱼 羹也。 
藏器曰∶ 体滑，常食发气，令关节急，嗜睡。《香港脚论》中令人食之，此误极深也。 
温病后脾弱不能磨化，食者多死。予所居近湖，湖中有 、藕。年中疫甚，饥人取 食之， 
虽病瘥者亦死。至秋大旱，人多血痢，湖中水竭，掘藕食之，阖境无他。 、藕之功，于斯 
见矣。 
【附方】新三。 
一切痈疽∶马蹄草即 菜，春夏用茎，冬月用子，就于根侧寻取，捣烂敷之。未成即消， 
已成即毒散。用叶亦可。（《保生余录》）。 
头上恶疮∶以黄泥包豆豉煨熟，取出为末，以 菜汁调敷之。（《保幼大全》） 
数种疔疮∶马蹄草（又名缺盆草）、大青叶、臭紫草各等分，擂烂，以酒一碗浸之，去 
滓温 



<目录>草部第十九卷_草之八

<篇名>水藻

内容：（《纲目》） 
【释名】时珍曰∶藻乃水草之有纹者，洁净如澡浴，故谓之藻。 
【集解】颂曰∶藻生水中，处处有之。《周南》诗云“于以采藻，于沼于 ，于彼行 
潦”是也。陆玑注云∶藻生水底，有二种∶一种叶如鸡苏，茎如箸，长四、五尺；一种叶如 
蓬蒿，茎如钗股，谓之聚藻。二藻皆可食，煮熟 去腥气，米面糁蒸为茹，甚滑美。荆扬人 
饥荒以当谷食。 
藏器曰∶马藻生水中，如马齿相连。 
时珍曰∶藻有二种，水中甚多。水藻，叶长二、三寸，两两对生，即马藻也；聚藻，叶 
细如丝及鱼鳃状，节节连生，即水蕴也，俗名鳃草，又名牛尾蕴，是矣。《尔雅》云∶ ， 
牛藻也。郭璞注云∶细叶蓬茸，如丝可爱，一节长数寸，长者二、三十节，即蕴也。二藻皆 
可食，入药，以藻为胜。《左传》云∶苹蘩蕴藻之菜，即此。 
【气味】甘，大寒，滑，无毒。 
【主治】去暴热热痢，止渴，捣汁服之。小儿赤白游疹，火焱热疮，捣烂封之（藏器）。 
【发明】思邈曰∶凡天下极冷，无过藻菜。但有患热毒肿并丹毒者，取渠中藻菜切捣敷 
之，浓三分，干即易，其效无比。 



<目录>草部第十九卷_草之八

<篇名>海藻

内容：（《本经》中品） 
【释名】 （音单，出《尔雅》，《别录》作 ）、落首（《本经》）、海萝（《尔雅注》 
【集解】《别录》曰∶海藻生东海池泽，七月七日采，曝干。 
弘景曰∶生海岛上，黑色如乱发而大少许，叶大都似藻叶。 
藏器曰∶此有二种∶马尾藻生浅水中， 
如短马尾细，黑色，用之当浸去咸味；大叶藻生深海中及新罗，叶如水藻而大。海人以 
绳系腰，没水取之。五月以后，有大鱼伤人，不可取也。《尔雅》云，纶似纶，组似组，东 
海有之，正为二藻也。 
颂曰∶此即水藻生于海中者，今登、莱诸州有之，陶隐居引《尔雅》纶、组注昆布，谓 
昆布似组，青苔、紫菜似纶；而陈藏器以纶、组为二藻。陶说似近之。 
时珍曰∶海藻近海诸地采取，亦作海菜，乃立名目，货之四方云。 
【修治】 曰∶凡使须用生乌豆，并紫背天葵，三件同蒸伏时，日干用。 
时珍曰∶近人但洗净咸味，焙干用。 
【气味】苦、咸，寒，无毒。 
权曰∶咸，有小毒。 
之才曰∶反甘草。 
时珍曰∶按∶东垣李氏治瘰 马刀，散肿溃坚汤，海藻、甘草两用之。盖以坚积之病， 
非平和之药所能取捷，必令反夺以成其功也。 
【主治】瘿瘤结气，散颈下硬核痛，痈肿症瘕坚气，腹中上下雷鸣，下十二水肿（《本 
经》）。疗皮间积聚暴 ，瘤气结热，利小便（《别录》）。辟百邪鬼魅，治气急心下满， 
气下坠，疼痛卵肿，去腹中幽幽作声（甄权）。治奔豚气香港脚，水气浮肿，宿食不消，五膈 
痰 
【发明】元素曰∶海藻气味俱浓，纯阴，沉也。治瘿瘤马刀诸疮，坚而不溃者。《经》 
云∶咸能软坚。营气不从，外为浮肿。随各引经药治之，肿无不消。 
成无己曰∶咸味涌泄。故海藻之咸，以泄水气也。 
诜曰∶海藻起男子阴，消男子 疾，宜常食之。南方人多食，北方人效之，倍生诸疾， 
更不宜矣。 
时珍曰∶海藻咸能润下，寒能泄热引水，故能消瘿瘤、结核阴 之坚聚，而除浮肿香港脚 
留饮痰气之湿热，使邪气自小便出也。 
【附方】旧二，新二。 
海藻酒，治瘿气。用海藻一斤，绢袋盛之，以清酒二升浸之，春夏二日，秋冬三日。每 
服两合，日三。酒尽再作。其滓曝干为末，每服方寸匕，日三服。不过两剂即瘥。（《肘后 
方》） 
瘿气初起∶海藻一两，黄连二两，为末。时时舐咽。先断一切浓味。（丹溪方）。项下瘰 
，如梅李状。宜连服前方海藻酒消之。（《肘后方》）。 
蛇盘瘰 ∶头项交接者。海藻菜（以荞面炒过），白僵蚕（炒）等分为末，以白梅泡汤 
和丸 



<目录>草部第十九卷_草之八

<篇名>海蕴

内容：（温、 、酝三音。《拾遗》） 
【校正】自草部移入此。 
【释名】时珍曰∶ ，乱丝也。其叶似之，故名。 
【气味】咸，寒，无毒。 
【主治】瘿瘤结气在喉间，下水（藏器）。主水 （苏颂）。 



<目录>草部第十九卷_草之八

<篇名>海带

内容：（宋《嘉 》） 
【集解】禹锡曰∶海带，出东海水中石上，似海藻而粗，柔韧而长。今登州人干之以束 
器物。医家用以下水，胜于海藻、昆布。 
【气味】咸，寒，无毒。 
【主治】催生，治妇人病，及疗风下水（《嘉 》）。治水病瘿瘤，功同海藻（时珍）。 



<目录>草部第十九卷_草之八

<篇名>昆布

内容：（《别录》中品） 
【释名】纶布。 
时珍曰∶按《吴普本草》，纶布一名昆布，则《尔雅》所谓纶似纶，东海有之者，即昆 
布也。纶音关，青丝绶也，讹而为昆耳。陶弘景以纶为青苔、紫菜辈，谓组为昆布；陈藏器 
又谓纶、组是二种藻。不同如此。 
【集解】《别录》曰∶昆布生东海。 
弘景曰∶今惟出高丽。绳把索之如卷麻，作黄黑色，柔韧可食。《尔雅》云∶纶似纶， 
组似组，东海有之。今青苔、紫菜皆似纶，而昆布亦似组，恐即是也。 
藏器曰∶昆布生南海，叶如手，大似薄苇，紫赤色。其细叶者，海藻也。 
曰∶其草顺流而生。出新罗者叶细，黄黑色。胡人搓之为索，阴干，从舶上来中国。 
时珍曰∶昆布生登、莱者，搓如绳索之状。出闽、浙者，大叶似菜。盖海中诸菜性味相 
近，主疗一致。虽稍有不同，亦无大异也。 
【修治】 曰∶凡使昆布，每一斤，用甑箅大小十个，同锉细，以东流水煮之，从巳至 
亥，待咸味去，乃晒焙用。 
【气味】咸，寒，滑，无毒。普曰∶酸、咸，寒，无毒。权曰∶温，有小毒。 
【主治】十二种水肿，瘿瘤聚结气， 疮（《别录》）。 
破积聚（思邈）。治阴 肿，含之咽汁（藏器）。利水道，去面肿，治恶疮鼠 （甄权）。 
【发明】杲曰∶咸能软坚，故瘿坚如石者非此不除，与海藻同功。 
诜曰∶昆布下气，久服瘦人，无此疾者不可食。海岛之人爱食之，为无好菜，只食此物， 
服久相习，病亦不生，遂传说其功于北人。北人食之皆生病，是水土不宜耳。凡是海中菜， 
皆损人，不可多食。 
【附方】旧四。 
昆布 ，治膀胱结气，急宜下气。用高丽昆布一斤，白米泔浸一宿，洗去咸味。以水一 
斛，煮熟劈细。入葱白一握，寸断之。更煮极烂，乃下盐酢豉糁姜橘椒末调和食之。仍宜食 
粱米、粳米饭。极能下气。无所忌。海藻亦可依此法作之。（《广济方》） 
瘿气结核 ，肿硬。以昆布一两，洗去咸，晒干为散。每以一钱绵裹，好醋中浸过， 
含之咽津，味尽再易之。（《圣惠方》） 
项下五瘿∶方同上。（《千金翼》）。 
项下卒肿，其囊渐大，欲成瘿者。昆布、海藻等分，为末，蜜丸杏核大。时时含之，咽 
汁 



<目录>草部第十九卷_草之八

<篇名>越王余

内容：（《拾遗》） 
【释名、集解】 曰∶越王余算生南海水中，如竹算子，长尺许。刘敬叔《异苑》云∶ 
昔晋安越王渡南海，将黑角白骨作算筹，其有余者，弃于水中而生此。故叶白者似骨，黑者 
似角，遂名之。相传可食。 
【气味】咸，温，无毒。 
【主治】水肿浮气结聚，宿滞不消，腹中虚鸣，并煮服之（李 ）。 
【附录】沙箸 
时珍曰∶按∶刘恂《岭表录》异有沙箸，似是余算之类，今附于此。云∶海岸沙中生沙 
箸，春吐苗，其心若骨，白而且劲，可为酒筹。凡欲采者，须轻步向前拔之。不然，闻行声 
遽缩入沙中，不可得也。 



<目录>草部第十九卷_草之八

<篇名>石帆

内容：（《日华》） 
【集解】弘景曰∶石帆状如柏，水松状如松。 
藏器曰∶石帆生海底，高尺余。根如漆色，至梢上渐软，作交罗纹。 
大明曰∶石帆紫色，梗大者如箸，见风渐硬，色如漆，人以饰作珊瑚装。 
颂曰∶左思《吴都赋》∶草则石帆、水松。刘渊林注云∶石帆生海屿石上，草类也。无 
叶，高尺许，其花离楼相贯连。若死则浮水中，人于海边得之，稀有见其生者。 
【气味】甜、咸，平，无毒。 
【主治】石淋（弘景）。煮汁服，主妇人血结月闭（藏器）。 



<目录>草部第十九卷_草之八

<篇名>水松

内容：（《纲目》） 
【集解】弘景曰∶水松状如松。 
颂曰∶出南海及交趾，生海水中。 
【气味】甘、咸，寒，无毒。 
【主治】溪毒（弘景）。水肿，催生（藏器）。 
