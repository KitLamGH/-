

<目录>兽部第五十一卷

<篇名>兽之四

内容：（寓类、怪类共八种） 



<目录>兽部第五十一卷_兽之四

<篇名>猕猴

内容：（《证类》） 
【释名】沐猴（《史记》）、为猴（《说文》） 
马留（《倦游录》）、狙。时珍曰∶按班固《白虎通》云∶猴，候也。见人设食伏机，则凭高 
四望，善于候者也。猴好拭面如沐，故谓之沐，而后人讹沐为母，又讹母为猕，愈讹愈失矣。 
《说文》云∶为字象母猴之形。即沐猴也，非牝也。猴形似胡人，故曰胡孙。《庄子》谓之 
狙。养马者厩中畜之，能辟马病，胡俗称马留云。《梵书》谓之摩斯 。 
【集解】慎微曰∶猕猴有数种，总名禺属。取色黄、面赤、尾长者。用人家养者不主病， 
为其食杂物、违本性也。按《抱朴子》云∶猴八百岁变为猿，猿五百岁变为 ， 千岁变为 
蟾蜍。时珍曰∶猴，处处深山有之。状似人，眼如愁胡，而颊陷有 。 音歉，藏食处也。 
腹无脾以行消食，尻无毛而尾短。手足如人，亦能竖行。声嗝嗝若咳。孕五月而生子，生子 
多浴于涧。其性躁动害物，畜之者使坐 上，鞭掊旬月乃驯也。其类有数种∶小而尾短者， 
猴也；似猴而多髯者， 也；似猴而大者， 也；大而尾长赤目者，禺也；小而尾长仰鼻者， 
也；似 而大者，果然也；似 而小者，蒙颂也；似 而善跃越者， 也；似猴而长臂 
者，猿也；似猿而金尾者，狨也；似猿而大，能食猿、猴者，独也。不主病者，并各以类附 
之。 
【附录】 （音却） 时珍曰∶ ，老猴也。生蜀西徼外山中。似猴而大，色苍黑，能 
人 
行。善攫持人物，又善顾盼，故谓之 。纯牡无牝，故又名 父，亦曰 。善摄人妇女为 
偶，生子。又《神异经》云∶西方有兽名KT ，大如驴，状如猴，善缘木。纯牝无牡，群 
居要路，执男子合之而孕。此亦 类，而牝牡相反者。 
（音据） 按郭璞云∶建平山中有之。大如狗，状如猴，黄黑色，多髯鬣。好奋头举 
石掷人。《西山经》云∶崇吾之山有兽焉，状如禺而长臂善投，名曰举父。即此也。 
-肉- 
【气味】酸，平，无毒。 
【主治】诸风劳，酿酒弥佳。作脯食，治久疟（慎微）。食之，辟瘴疫（时珍）。 
【发明】时珍曰∶《异物志》言∶南方以猕猴头为 。《临海志》言∶粤民喜啖猴头羹。 
又巴徼人捕猴，盐藏，火熏食，云甚美。 
-头骨- 
【主治】瘴疟。作汤，浴小儿惊痫，鬼魅寒热（慎微）。 
【附方】旧一。 
鬼疟进退不定∶用胡孙头骨一枚，烧研。空心温酒服一钱，临发再服。（《圣惠方》） 
-手- 
【主治】小儿惊痫口噤（慎微）。 
-屎- 
【主治】涂蜘蛛咬（慎微）。小儿脐风撮口，及急惊风，烧末，和生蜜少许灌之（时珍。 
出《心鉴》及《卫生方》）。 
-皮- 
慎微曰∶治马疫气。 
时珍曰∶《马经》言∶马厩畜母猴，辟马瘟疫。逐月有天癸流草上，马食之，永无疾病 
矣。 



<目录>兽部第五十一卷_兽之四

<篇名>狨

内容：（戎、松二音。《拾遗》） 
【释名】猱（难逃切）。 
时珍曰∶狨毛柔长如绒，可以藉，可以缉，故谓之狨，而猱字亦从柔也。或云生于西戎， 
故从戎也。猱古文作 ，象形。今呼长毛狗为猱，取此象。 
【集解】藏器曰∶狨生山南山谷中。似猴而大，毛长，黄赤色。人将其皮作鞍褥。时珍 
曰∶杨亿《谈苑》云∶狨出川峡深山中。其状大小类猿，长尾作金色，俗名金线狨。轻捷善 
缘木，甚爱其尾。人以药矢射之，中毒即自啮其尾也。宋时文武三品以上许用狨座，以其皮 
为褥也。 
【附录】猿 时珍曰∶ 善援引，故谓之 ，俗作猿。产川、广深山中。似猴而长大， 
其臂甚长，能引气，故多寿。或言其通臂者，误矣。臂骨作笛，甚清亮。其色有青、白、玄、 
黄、绯数种。其性静而仁慈，好食果实。其居多在林木，能越数丈，着地即泄泻死，惟附子 
汁饮之可免。其行多群。其雄善啼，一鸣三声，凄切入人肝脾。范氏《桂海志》云∶猿有 
三种∶金丝者，黄色；玉面者，黑色；及身面俱黑者。或云纯黑是牡，金丝是牝；牡能啸， 
牝不能也。王济《日询记》云∶广人言猿初生毛黑而雄，老则变黄，溃去势囊，转雄为雌， 
与黑者交而孕。数百岁，黄又变白也。 
时珍按∶此说与《列子》 变化为猿，《庄子》 狙以猿为雌之言相合，必不妄也。 
独时珍曰∶独，似猿而大，其性独，一鸣即止，能食猿猴。 
故谚曰∶独一鸣而猿散。独夫盖取诸此。或云即黄腰也，又见虎下。 
-肉及血- 
【气味】缺。 
【主治】食之，调五痔病，久坐其皮亦良（藏器）。 
-脂- 
【主治】疮、疥，涂之妙（同上）。 



<目录>兽部第五十一卷_兽之四

<篇名>果然

内容：（《拾遗》） 
【释名】禺（音遇）、 （音又。或作 KT ）、 （ 、垒二音。或作 ）、仙猴。 
时珍曰∶郭璞云∶果然，自呼其名。罗愿云∶人捕其一，则举群啼而相赴，虽杀之不去 
也；谓之果然，以来之可必也。大者为然，为禺；小者为 ，为 
【集解】藏器曰∶案《南州异物志》云∶交州有果然兽，其名自呼。状大于猿，其体不 
过三尺，而尾长过头。鼻孔向天，雨则挂木上，以尾塞鼻孔。其毛长柔细滑，白质黑文，如 
苍鸭胁边斑毛之状，集之为裘褥，甚温暖。《尔雅》 ，仰鼻而长尾，即此也。 
时珍曰∶果然，仁兽也。出西南诸山中。居树上，状如猿，白面黑颊，多髯而毛采斑斓 
。尾长于身，其末有歧，雨则以歧塞鼻也。喜群行，老者前，少者后。食相让，居相爱，生 
相聚，死相赴。《柳子》所谓仁让孝慈者，是也。古者画 为宗彝，亦取其孝让而有智也。 
或云犹豫之犹，即 也。其性多疑，见人则登树，上下不一，甚至奔触，破头折胫。故人以 
比心疑不决者，而俗呼 愚为痴 也。 
-肉- 
【气味】咸，平，无毒。 
【主治】疟瘴寒热，同五味煮 食之，并坐其皮，取效 
【发明】时珍曰∶案钟毓《果然赋》云∶似猴象猿，黑颊青身。肉非佳品。惟皮可珍。 
而《吕氏春秋》云∶肉之美者， 猱之炙。亦性各有不同耶？ 
【附录】蒙颂 时珍曰∶蒙颂一名蒙贵，乃 之又小者也。紫黑色，出交趾。畜以捕鼠， 
胜于猫、狸。 
长毛，白色，似握版之状。《蜀地志》云∶ 猢似猴而甚捷。常在树上， 然腾跃，如飞鸟 
也。 



<目录>兽部第五十一卷_兽之四

<篇名>猩猩

内容：（本作 。音生。《纲目 
【释名】时珍曰∶猩猩能言而知来，犹惺惺也。 
【集解】时珍曰∶猩猩自《尔雅》《逸周书》以下数十说，今参集之云∶出哀牢夷及交 
趾封溪县山谷中。状如狗及猕猴，黄毛如猿，白耳如豕，人面人足，长发，头颜端正。声如 
儿啼，亦如犬吠。成群伏行。阮 云∶封溪俚人以酒及草屐置道侧，猩猩见即呼人祖先姓名， 
骂之而去。顷复相与尝酒着屐，因而被擒，槛而养之。将烹则推其肥者，泣而遣之。西胡取 
其血染毛 不黯，刺血必 而问其数，至一斗乃已。又按《礼记》亦云猩猩能言，而郭义恭 
《广志》云猩猩不能言，《山海经》云猩猩能知人言，三说不同。大抵猩猩略似人形，如猿 
猴类耳。纵使能言，当若鹦鹉之属，亦不必尽如阮氏所说也。又罗愿《尔雅翼》云∶古之 
说猩猩者，如豕、如狗、如猴。今之说猩猩者，与狒狒不相远。云如妇人被发袒足，无膝群 
行，遇人则手掩其形，谓之野人。据罗说则似乎后世所谓野女、野婆者也，岂即一物耶？ 
【附录】野女 唐蒙《博物志》云∶日南出野女，群行不见夫。其状 且白，裸袒无衣 
襦。周密《齐东野语》云∶野婆出南丹州，黄发椎髻，裸形跣足，俨然若一媪也。群雌无牡。 
上下山谷如飞猱。自腰以下有皮盖膝。每遇男子必负去求合。尝为健夫所杀，至死以手护腰 
间。剖之得印方寸，莹若苍玉，有文类符篆也。 
时珍曰∶合此二说与前阮氏、罗氏之说观之，则野女似即猩猩矣。又雄鼠卵有文如符篆 
，治鸟腋下有镜印，则野婆之印篆非异也。亦当有功用，但人未知耳。 
-肉- 
【气味】甘、咸，温，无毒。 
【主治】食之不昧不饥，令人善走，穷年无厌，可以辟谷（时珍。出《逸书》《山海经》 
《水经》）。 
【发明】时珍曰∶《逸书》言猩猩肉食之令人不昧，其惺惺可知矣。古人以为珍味。故 
《荀子》言猩猩能言笑，二足无毛，而人啜其羹，食其肉；《吕氏春秋》云肉之美者，猩猩 
之唇，獾獾之炙，是矣。 



<目录>兽部第五十一卷_兽之四

<篇名>狒狒

内容：（音费。《拾遗》） 
【释名】 （与狒同。亦作KT ）、 
时珍曰∶《尔雅》作狒。《说文》作 ，从 ，从囟，从KT ，象形。许慎云∶北人呼为土 
蝼。今人呼为人熊。按郭璞谓山都即狒狒，稍似差别，抑名同物异欤？ 
【集解】藏器曰∶狒狒出西南夷。《尔雅》云∶狒狒，如人被发，迅走食人。《山海经》 
云∶枭羊，人面，长唇黑身，有毛反踵。见人则笑，笑则上唇掩目。郭璞云∶交广及南康郡 
山中，亦有此物。大者长丈余，俗呼为山都。宋孝建中，獠人进雌雄二头。帝问土人丁銮。 
銮曰∶其面似人，红赤色，毛似猕猴，有尾。能人言，如鸟声。善知生死，力负千钧。反踵 
无膝，睡则倚物。获人则先笑而后食之。猎人因以竹筒贯臂诱之，俟其笑时，抽手以锥钉其 
唇着额，任其奔驰，候死而取之。发极长，可为头 。血堪染靴及绯，饮之使人见鬼也。帝 
乃命工图之。时珍曰∶按《方舆志》云∶狒狒，西蜀及处州山中亦有之，呼为人熊。人亦食 
其掌，剥其皮。闽中沙县幼山有之，长丈余，逢人则笑，呼为山大人，或曰野人及山魈也。 
又邓德明《南康记》云∶山都，形如昆仑人，通身生毛。见人辄闭目，开口如笑。好在深涧 
中翻石，觅蟹食之。珍按∶邓氏所说，与《北山经》之山 ，《述异记》之山都，《永嘉记》 
之山鬼，《神异经》之山 ，《玄中记》之山精，《海录碎事》之山丈，《文本指归》之旱魃， 
《搜神记》之治鸟，俱相类，乃山 
【附录】山都 时珍曰∶任 《述异记》云∶南康有神曰山都。形如人，长二尺余，黑 
色，赤目黄发。深山树中作窠，状如鸟卵，高三尺余，内甚光彩，体质轻虚，以鸟毛为褥， 
二枚相连，上雄下雌。能变化隐形，罕睹其状，若木客、山 之类也。山 时珍曰∶《北 
山经》云∶山 状如犬而人面，善投，见人则笑。其行如风，见则天下大风。木客 又曰∶ 
《南康记》云∶生南方山中。头面语言不全异人，但手脚爪如钩利。居绝岩间，死亦殡殓。 
能与人交易，而不见其形也。今南方有鬼市，亦类此。又有木客鸟，见禽部。山 又曰∶ 
东方朔《神异经》云∶西方深山有人，长尺余，袒身，捕虾、蟹，就人火炙食之，名曰山 ， 
其名自呼。人犯之则发寒热。盖鬼魅耳，所在亦有之，惟畏爆竹 爆声。刘义庆《幽明录》 
云∶东昌县山岩间有物如人，长四五尺，裸身被发，发长五六寸，能作呼啸声，不见其形。 
每从涧中发石取虾、蟹，就火炙食。《永嘉记》云∶安国县有山鬼，形如人而一脚，仅长一 
尺许。好盗伐木人盐，炙石蟹食。人不敢犯之，能令人病及焚居也。《玄中记》云∶山精如 
人，一足，长三四尺。食山蟹，夜出昼伏。千岁蟾蜍能食之。《抱朴子》云∶山精形如小儿， 
独足向后。夜喜犯人，其名曰 ，呼其名则不能犯人。《白泽图》云∶山之精，状如鼓，色 
赤，一足而行，名曰夔，呼之可使取虎豹。《海录杂事》云∶岭南有物，一足反踵，手足皆 
三指。雄曰山丈，雌曰山姑，能夜叩人门求物也。《神异经》云∶南方有魃，一名旱母。长 
二三尺，裸形，目在顶上，行走如风。见则大旱。遇者得之投溷中，则旱除。《文本指归》 
云∶旱魃，山鬼也。所居之处天不雨。女魃入人家，能窃物以出；男魃入人家，能窃物以归。 
时珍谨按∶诸说虽少有参差，大抵俱是怪类，今俗所谓独脚鬼者是也。迩来处处有之，能隐 
形入人家淫乱，致人成疾；放火窃物，大为家害。法术不能驱，医药不能治，呼为五通、七 
郎诸神而祀之，盖未知其原如此。故备载之，非但博闻而已。其曰呼其名则无害，千岁蟾蜍 
能食之者，非治法欤？引申触类，必有能制之者。又有治鸟，亦此类，见禽部。精怪之属甚 
伙，皆为人害。惟《白泽图》、《玄中记》、《抱朴子》、《酉阳杂俎》诸书载之颇悉，起居者亦 
不可不知。然正人君子，则德可胜妖，自不敢近也。 
-肉- 
【气味】无毒。 
【主治】作脯，连脂薄割炙热，贴人癣疥，能引虫出，频易取瘥（藏器）。 



<目录>兽部第五十一卷_兽之四

<篇名>罔两

内容：（《纲目》） 
【集解】时珍曰∶罔两一作魍魉。又作方良，《周礼》方相氏执戈入圹，以驱方良，是 
矣。罔两好食亡者肝，故驱之。其性畏虎、柏，故墓上树石虎，植柏。《国语》云∶木石之 
怪，夔、罔两；水石之怪，龙、罔象。即此。《述异记》云∶秦时陈仓人猎得兽，若彘若羊。 
逢二童子曰∶此名弗述，又名 ，在地下食死人脑。但以柏插其首则死。此即罔两也。虽 
于药石无与，而于死人有关，故录之。其方相有四目，若二目者为 ，皆鬼物也，古人设人 
像之。昔费长房识李娥药丸用方相脑，则其物亦入辟邪方药，而法失传矣。 



<目录>兽部第五十一卷_兽之四

<篇名>彭侯

内容：（《纲目》） 
【集解】时珍曰∶按《白泽图》云∶木之精名曰彭侯，状如黑狗，无尾，可烹食。千岁 
之木有精曰贾 ，状如豚，食之味如狗。《搜神记》云∶吴时敬叔伐大樟树血出，中有物， 
人面狗身。敬叔云∶此名彭侯。乃烹而食之，味如狗也。 
-肉- 
【气味】甘、酸，温，无毒。 
【主治】食之辟邪，令人志壮（《白泽》）。 



<目录>兽部第五十一卷_兽之四

<篇名>封

内容：（《纲目》） 
【集解】时珍曰∶按江邻几《杂志》云∶徐积于庐州河次得一小儿，手无指无血，惧而 
埋之。此《白泽图》所谓封，食之多力者也。田汝成《西湖志》云∶董表仪撤屋掘土，得一 
肉块。术士云∶太岁也。弃之，亦无害。又《山海经》务隅之山，及开明南、北，东南海外 
并有视肉。郭璞注云∶聚肉形如牛肝，有两目。食之无尽，寻复更生如旧也。此皆封类可食 
者，但人不知耳。又海中一种土肉，正黑，长五寸，大如小儿臂，有腹无口目，有三十足， 
可炙食。此又虫、鱼之属，类乎封者也。 
