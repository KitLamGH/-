





<目录>禽部第四十八卷_禽之二

<篇名>鸡

内容：（《本经》上品） 
【释名】烛夜。 
时珍曰∶按徐铉云∶鸡者稽也，能稽时也。《广志》云∶大者，曰蜀；小者，曰荆。其 
雏曰 。《梵书》曰∶曰鸠七 。 
【集解】《别录》曰∶鸡生朝鲜平泽。 
弘景曰∶鸡属甚多。朝鲜乃在玄菟、乐浪，不应总是鸡所出也。 
马志曰∶入药取朝鲜者，良尔。 
时珍曰∶鸡类甚多，五方所产，大小形色往往亦异。朝鲜一种长尾鸡，尾长三四尺。 
辽阳一种食鸡，一种角鸡，味俱肥美，大胜诸鸡。南越一种长鸣鸡，昼夜啼叫。南海一种石 
鸡，潮至即鸣。蜀中一种 鸡，楚中一种伧鸡，并高三四尺。江南一种矮鸡，脚才二寸许 
也。鸡在卦属巽，在星应昴，无外肾而亏小肠。凡人家无故群鸡夜鸣者，谓之荒鸡，主不祥 
。若黄昏独啼者，主有天恩，谓之盗啼。老鸡能人言者，牝鸡雄鸣者，雄鸡生卵者，并杀之 
即已。俚人畜鸡无雄，即以鸡卵告灶而伏出之。南人以鸡卵画墨，煮熟验其黄，以卜凶吉。 
又以鸡骨占年。其鸣也知时刻，其栖也知阴晴。《太清外术》言∶蓄蛊之家，鸡辄飞去。《 
万毕术》言∶其羽焚之，可以致风。《五行志》言∶雄鸡毛烧着酒中饮之，所求必得。古人 
言鸡能辟邪，则鸡亦灵禽也。不独充庖而已。 
-诸鸡肉- 
【气味】食忌 诜曰∶鸡有五色者，玄鸡白首者，六指者，四距者，鸡死足不伸者，并 
不可食，害人。时珍曰∶《延寿书》云∶阉鸡能啼者有毒。四月勿食抱鸡肉，令人作痈成漏， 
男女虚乏。弘景曰∶小儿五岁以下食鸡生蛔虫。鸡肉不可合葫蒜、芥、李食，不可合犬肝、 
犬肾食，并令人泄痢。同兔食成痢，同鱼汁食成心瘕，同鲤鱼食成痈疖，同獭肉食成遁尸， 
同生葱食成虫痔，同糯米食生蛔虫。 
【发明】宗 曰∶巽为风为鸡。鸡鸣于五更者，日将至巽位，感动其气而然也。今有风 
病患食之，无不发作。巽为鸡，信可验矣。 
震亨曰∶鸡属土而有金、木、火，又属巽，能助肝火。寇言动风者，习俗所移也。鸡性 
补，能助湿中之火。病邪得之，为有助也。若鱼肉之类皆然。且西北多寒，中风者诚有之。 
东南气温多湿，有风病者非风也，皆湿生痰，痰生热，热生风耳。时珍曰∶《礼记》云∶天 
产作阳，地产作阴。鸡卵生而地产，羽不能飞，虽为阳精，实属风木，是阳中之阴也。故能 
生热动风，风火相扇，乃成中风。朱驳寇说为非，亦非矣。颂曰∶鸡肉虽有小毒，而补虚羸 
是要，故食治方多用之。 
-丹雄鸡肉- 
【气味】甘，微温，无毒。扁鹊曰∶辛。 
【主治】女人崩中漏下，赤白沃。 
通神，杀恶毒，辟不祥。补虚温中止血。（本经）能愈久伤乏疮不瘥者。（《别录》）补肺 
（孙思邈）。 
【发明】普曰∶丹雄鸡一名载丹。宗 曰∶即赤鸡也。时珍曰∶鸡虽属木，分而配之， 
则丹雄鸡得离火阳明之象，白雄鸡得庚金太白之象，故辟邪恶者宜之；乌雄鸡属木，乌雌鸡 
属水，故胎产宜之；黄雌鸡属土，故脾胃宜之；而乌骨者，又得水木之精气，故虚热者宜之， 
各从其类也。吴球云∶三年 鸡，常食治虚损，养血补气。 
【附方】新二。辟禳瘟疫∶冬至日取赤雄鸡作腊，至立春日煮食至尽，勿分他人。（《肘 
后方》）百虫入耳∶鸡肉炙香，塞耳中引出。（《总录》） 
-白雄鸡肉- 
【气味】酸，微温，无毒。藏器曰∶甘，寒。 
【主治】下气，疗狂邪，安五脏，伤中消渴（《别录》）。调中除邪，利小便，去丹毒（《日 
华》）。 
【发明】藏器曰∶白雄鸡养三年，能为鬼神所使。时珍曰∶按陶弘景《真诰》云∶学道 
山中，宜养白鸡、白犬，可以辟邪。今术家祈禳皆用白鸡，其原本此。是乃异端一说耳，鸡 
亦何神何妖哉？ 
【附方】旧三，新四。 
癫邪狂妄∶自贤自圣，行走不休。白雄鸡一只煮，以五味和作羹粥食。（《心镜》） 
惊愤邪僻∶治因惊忧怖迫，或激愤惆怅，致志气错越，心行违僻者。白雄鸡一头（治如 
食法），真珠四两，薤白四两，水三升，煮二升，尽食之，饮汁令尽。（《肘后》） 
卒然心痛∶白鸡一头，治如食法，水三升，煮二升，去鸡，煎取六合，入苦酒六合，真 
珠一钱，复煎取六合，纳麝香二豆许，顿服之。（《肘后》） 
赤白痢下∶白雄鸡一只，如常作 及馄饨，空心食。（《心镜》） 
猝得咳嗽∶白鸡一只。苦酒一斗，煮取三升，分三服，并淡食鸡。（《肘后》） 
水气浮肿∶小豆一升，白雄鸡一只，治如食法，以水三斗煮熟食之，饮汁令尽。（《肘 
后方》） 
肉坏怪病∶凡口鼻出腥臭水，以碗盛之，状如铁色虾鱼走跃，捉之即化为水，此肉坏也。 
但多食鸡馔即愈。（夏子益《奇疾方》） 
-乌雄鸡肉- 
【气味】甘，微温，无毒。 
【主治】补中止痛（《别录》）。止肚痛，心腹恶气，除风湿麻痹，补虚羸，安胎，治折 
入肉（《日华》）。 
【发明】时珍曰∶按李鹏飞云∶黄鸡宜老人。乌鸡宜产妇，暖血。马益卿云∶妊妇宜 
食牡鸡肉，取阳精之全于天产者。此亦胎教宜见虎豹之意耳。又唐崔行功《纂要》云∶妇人 
产死，多是富贵家，旁人扰攘，致妇惊悸气乱故耳。惟宜屏除一切人，令其独产，更烂煮牡 
鸡取汁，作粳米粥与食，自然无恙，乃和气之效也。盖牡鸡汁性滑而濡。不食其肉，恐难消 
也。今俗产家，每产后即食鸡啖卵，气壮者幸而无恙，气弱者因而成疾，皆由不解此意也。 
【附方】旧四，新六。 
补益虚弱∶诜曰∶虚弱人用乌雄鸡一只治净，五味煮极烂，空腹饱食之。食生即反损人。 
或五味淹炙食，亦良。 
反胃吐食∶用乌雄鸡一只，治如食法，入胡荽子半斤在腹内，烹食二只愈。老人中风， 
烦热语涩∶每用乌雄鸡一只（切），葱白一握，煮 ，下麻子汁、五味，空心食之。（《养 
老书》） 
香港脚烦懑∶用乌雄鸡一只，治如食法，入米作羹食。（《养老书》） 
寒疝绞痛∶用乌雄鸡一头（治如食法），生地黄七斤，同锉，着甑中蒸之，以器盛取汁。 
清旦温服，至晚令尽，当下诸寒癖，讫，以白粥食之。久疝不过三服。（《肘后》） 
卒得咳嗽∶乌雄鸡一只，治如食法，酒渍半日饮之。（《肘后》） 
肾虚耳聋∶乌雄鸡一只治净，以无灰酒三升煮熟，乘热食三五只，效。狐尿刺疮棘人， 
肿痛欲死。破乌鸡拓之，良。（《肘后方》） 
猫眼睛疮∶身面上疮，似猫儿眼，有光采，无脓血，但痛痒不常，饮食减少，名曰寒疮。 
多吃鸡、鱼、葱、韭自愈。（夏子益《奇疾方》） 
打伤颠扑及牛马触动，胸腹破陷，四肢摧折∶以乌鸡一只，连毛杵一千二百下，苦酒一 
升和匀。以新布拓病处，将膏涂布上。觉寒振欲吐，徐徐取下，须臾再上。一鸡少，则再 
以愈为度。（《肘后方》） 
-黑雌鸡肉- 
【气味】甘、酸，温、平，无毒。 
【主治】作羹食，治风寒湿痹，五缓六急，安胎。（《别录》）。安心定志，除邪辟恶气， 
治血邪，破心中宿血，治痈疽，排脓补新血，及产后虚羸，益色助气。（《日华》） 
治反胃及腹痛， 折骨痛，乳痈。又新产妇以一只治净，和五味炒香，投二升酒中，封 
一宿取饮，令人肥白。又和乌油麻二升熬香末之，入酒中极效。（孟诜）。 
【附方】新三。中风舌强不语，目睛不转，烦热∶乌雌鸡一只治净，以酒五升，煮取二 
升去滓，分作三次，连服之。食葱姜粥，暖卧，取小汗。（《饮膳正要》） 
死胎不下∶乌鸡一只去毛，以水三升，煮二升去鸡。用帛蘸汁摩脐下，自出。（《妇人 
良方》） 
虚损积劳∶治男女因积虚或大病后，虚损沉困，酸疼盗汗，少气喘 ，或小腹拘急，心 
悸胃弱，多卧少起，渐至瘦削。若年深，五脏气竭，则难治也。用乌雌鸡一头，治如食法， 
以生地黄一斤（切），饴糖一升，纳腹内缚定，铜器贮，于瓶中蒸五升米熟，取出，食肉饮 
汁，勿用盐。一月一作，神效。（姚僧坦方） 
-黄雌鸡肉- 
【气味】甘、酸、咸，平，无毒。《日华》曰∶性温。患骨热人勿食。 
【主治】伤中消渴，小便数而不禁，肠 泄痢，补益五脏，续绝伤，疗五劳，益气力（ 
《别录》）。 
治劳劣，添髓补精，助阳气，暖小肠，止泄精，补水气（《日华》）。 
补丈夫阳气，治冷气瘦着床者，渐渐食之，良。以光粉、诸石末和饭饲鸡，煮食甚补益。 
（孟诜）治产后虚羸，煮汁煎药服，佳（时珍）。 
【发明】时珍曰∶黄者土色，雌者坤象，味甘归脾，气温益胃，故所治皆脾胃之病也。 
丹溪朱氏谓鸡属土者，当指此鸡而发，他鸡不得侔此。 
【附方】旧四，新五。 
水癖水肿∶诜曰∶腹中水癖水肿。以黄雌鸡一只，如常治净，和赤小豆一升同煮，候豆 
烂，即出食之。其汁饮，日二夜一，每服四合。时行黄疾，时行发黄∶用金色脚黄雌鸡治如 
食法，煮熟食之，并饮汁令尽，不过再作。亦可少下盐豉。（《肘后方》） 
消渴饮水小便数∶以黄雌鸡煮汁冷冻饮料，并作羹食肉。（《心镜》） 
下痢噤口∶黄肥雌鸡一只，如常为 ，作湿馄饨，空心食之。（《心镜》） 
脾虚滑痢∶用黄雌鸡一只炙，以盐、醋涂，煮熟干燥，空心食之。（《心镜》） 
脾胃弱乏人痿黄瘦∶黄雌鸡肉五两，白面七两，切肉作馄饨，下五味煮熟，空心食之。 
日一作，益颜色，补脏腑。（《寿亲》） 
产后虚羸∶黄雌鸡一只，去毛及肠肚，背上开破，入生百合三枚，白粳米半升，缝合， 
入五味汁中煮熟，开腹取百合并饭，和汁作羹食之，并食肉。（《圣济》） 
病后虚汗∶伤寒后虚弱，日夜汗出不止，口干心躁。用黄雌鸡一只（去肠胃，治净）， 
麻 
黄根一两，水七大盏，煮汁三大盏，去滓及鸡，入肉苁蓉（酒浸一宿，刮净）一两，牡蛎（ ） 
粉二两，煎取一盏半，分为三服一日服尽。（《圣惠》） 
老人噎食不通∶黄雌鸡肉四两（切），茯苓末二两，白面六两，作馄饨，入豉汁煮食， 
三五服效。（《养老书》） 
-乌骨鸡- 
【气味】甘，平，无毒。 
【主治】补虚劳羸弱，治消渴，中恶鬼击心腹痛，益产妇，治女人崩中带下，一切虚损 
诸病，大人小儿下痢噤口，并煮食饮汁，亦可捣和丸药（时珍）。 
【发明】时珍曰∶乌骨鸡，有白毛乌骨者、黑毛乌骨者，斑毛乌骨者，有骨肉俱乌者； 
肉白骨乌者。但观鸡舌黑者，则肉骨俱乌，入药更良。鸡属木，而骨反乌者，巽变坎也，受 
水木之精气，故肝肾血分之病宜用之。男用雌，女用雄。妇人方科有乌鸡丸，治妇人百病， 
煮鸡至烂和药，或并骨研用之。按《太平御览》云∶夏侯弘行江陵，逢一大鬼引小鬼数百 
行。弘潜捉末后一小鬼问之。曰∶此广州大杀也，持弓戟往荆、扬二州杀人。若中心腹者死 
，余处犹可救。弘曰∶治之有方乎？曰∶但杀白乌骨鸡薄心即瘥。时荆、扬病心腹者甚众， 
弘用此治之，十愈八九。中恶用乌鸡，自弘始也。此说虽涉迂怪，然其方则神妙，谓非神 
传不可也。鬼击猝死，用其血涂心下，亦效。 
【附方】新三。赤白带下∶白果、莲肉、江米各五钱，胡椒一钱，为末。乌骨鸡一只， 
如常治净，装末入腹煮熟，空心食之。遗精白浊下元虚惫者∶用前方食之良。 
脾虚滑泄∶乌骨母鸡一只治净，用豆蔻一两，草果二枚，烧存性，掺入鸡腹内，扎定 
煮 
-反毛鸡- 
【主治】反胃。以一只煮烂，去骨，入人参、当归、食盐各半两，再同煮烂， 
（时珍。出《乾坤生意》）。 
【发明】时珍曰∶反毛鸡，即翻翅鸡也，毛翮皆反生向前。治反胃者，述类之义耳。 
-泰和老鸡- 
【气味】甘、辛，热，无毒。 
【主治】内托小儿痘疮（时珍）。 
【发明】时珍曰∶江西泰和、吉水诸县，俗传老鸡能发痘疮，家家畜之，近则五六年， 
远则一二十年。待痘疮发时，以五味煮烂，与儿食之，甚则加胡椒及桂、附之属。此亦陈文 
中治痘用木香、异功散之意，取其能助湿热发脓也。风土有宜不宜，不可以为法。 
-鸡头-（丹、白雄鸡者良） 
【主治】杀鬼，东门上者尤良（《本经》）。治蛊，禳恶，辟瘟（时珍）。 
【发明】时珍曰∶古者正旦，磔雄鸡，祭门户，以辟邪鬼。盖鸡乃阳精，雄者阳之 
体，头者阳之会，东门者阳之方，以纯阳胜纯阴之义也。《千金》转女成男方中用之，亦取 
此义也。按应劭《风俗通》云∶俗以鸡祀祭门户。鸡乃东方之牲，东方既作，万物触户而出 
也。《山海经》祠鬼神皆用雄鸡，而今治贼风有鸡头散，治蛊用东门鸡头，治鬼痱用雄鸡血， 
皆 
凡祭祀禳舋，供其鸡牲。注云∶禳郊及疆，却灾变也。作宫室器物，取血涂舋隙。《淮南子 
》曰∶鸡头已 ，此类之推也。 
【附方】新一。猝魇死昏∶东门上鸡头为末，酒服之。（《千金方》） 
-鸡冠血-（三年雄鸡者良）。 
【气味】咸，平，无毒。 
【主治】乌鸡者，主乳难（《别录》）。 
治目泪不止，日点三次，良（孟诜）。亦点暴赤目（时珍）。丹鸡者，治白癜风（《日华》）。 
并疗经络间风热。涂颊，治口 不正；涂面，治中恶；卒饮之，治缢死欲绝，及小儿猝 
惊客忤。涂诸疮癣，蜈蚣、蜘蛛毒，马啮疮，百虫入耳（时珍）。 
【发明】时珍曰∶鸡冠血，用三年老雄者，取其阳气充溢也。风中血脉则口僻 ，冠血 
咸而走血透肌，鸡之精华所聚，本乎天者亲上也。丹者阳中之阳，能辟邪，故治中恶、惊忤 
诸病。乌者阳形阴色，阳中之阴，故治产乳、目泪诸病。其治蜈蚣、蜘蛛诸毒者，鸡食百虫， 
制之以所畏也。高武《痘疹正宗》云∶鸡冠血和酒服，发痘最佳。鸡属巽属风、顶血至清至 
高，故也。 
【附方】旧九，新十。益助阳气∶诜曰∶丹雄鸡冠血，和天雄、太阳粉各四分，桂心二 
分，丸服之。鬼击猝死∶乌鸡冠血，沥口中令咽；仍破此鸡拓心下，冷乃弃之道边，妙。（《肘 
后》） 
猝死寝死∶治猝死，或寝卧奄忽而绝，皆是中恶。用雄鸡冠血涂面上，干则再上，仍 
吹入鼻中，并以灰营死人一周。（《肘后》） 
猝然忤死不能言∶用鸡冠血，和真珠，丸小豆大。纳三、四丸入口中，效。（《肘后方》） 
卒缢垂死心下犹温者∶勿断绳。刺鸡冠血滴口中，以安心神。或云∶男用雌，女用雄。 
（《肘后》） 
小儿猝惊∶似有痛处，不知疾状。用雄鸡冠血少许，滴口中，妙。（《谭氏小儿》） 
小儿解颅∶丹雄鸡冠上血滴之，以赤芍药末粉之，甚良。（《普济》） 
阴毒猝痛∶用雄鸡冠血，入热酒中饮之，暖卧取汗。（《伤寒蕴要》） 
女人阴血∶女人交接违理，血出。用雄鸡冠血涂之。（《集验》）烂弦风眼∶鸡冠血点之， 
日三五度。（《圣惠》） 
对口毒疮∶热鸡血频涂之，取散。（《皆效方》）发背痈疽∶用雄鸡冠血滴疽上，血尽 
再换，不过五六鸡，痛止毒散，数日自愈。（《保寿堂方》） 
浸淫疮毒∶不早治，周身杀人。以鸡冠血涂之，日四五度。（《肘后》） 
马咬成疮肿痛∶用鸡冠血涂之。 马用雌鸡，牝马用雄鸡。（《肘后方》） 
蜈蚣咬疮∶鸡冠血涂之。（钱相公《箧中方》） 
蜘蛛咬疮∶同上。 
中蜈蚣毒∶舌胀退场门是也。雄鸡冠血浸舌，并咽之。（《青囊杂纂》） 
-鸡血-（乌鸡、白鸡者良） 
【气味】咸，平，无毒。 
【主治】 折骨痛及痿痹，中恶腹痛，乳难（《别录》）。 
治剥驴马被伤，及马咬人，以热血浸之。白癜风， 疡风，以雄鸡翅下血涂之（藏器）。 
热血服之，主小儿下血及惊风，解丹毒蛊毒，鬼排阴毒，安神定志。（时珍曰∶《肘后》治惊 
邪恍惚大方中亦用之）。 
【附方】新十。 
阴毒∶鸡血冲热酒饮。 
鬼痱猝死∶用乌雄鸡血涂心下，即苏。（《风俗通》） 
解百蛊毒∶白鸡血，热饮之。（《广记》） 
惊风不醒∶白乌骨雄鸡血，抹唇上即醒。（《集成》） 
缢死未绝∶鸡血涂喉下。（《千金》） 
黄胆困笃∶用半斤大雄鸡，背上破开，不去毛，带热血合患人胸前，冷则换之。日换数 
鸡 
筋骨折伤∶急取雄鸡一只刺血，量患人酒量，或一碗，或半碗，和饮，痛立止，神验。 
（ 
杂物眯目不出∶以鸡肝血滴少许，即出。（《圣惠》） 
蚰蜒入耳∶生油调鸡心血，滴入即出。（《总录》） 
金疮肠出∶以干人屎末抹入，桑皮线缝合，热鸡血涂之。（《生生编》） 
-肪-（乌雄鸡者良） 
【气味】甘，寒，无毒。 
【主治】耳聋（《别录》）。头秃发落（时珍）。 
【附方】新一。 
年久耳聋∶用炼成鸡肪五两，桂心十八铢，野葛六铢，同以文火煎三沸，去滓。每用枣 
许，以苇筒炙熔，倾入耳中。如此十日，耵聍自出，长寸许也。（《千金翼》） 
-脑-（白雄鸡者良） 
【主治】小儿惊痫。烧灰酒服，治难产（苏恭）。 
-心-（乌雄鸡者良） 
【主治】五邪（《别录》）。 
-肝-（雄鸡者良） 
【气味】甘、苦，温，无毒。 
时珍曰∶微毒。《内则》云∶食鸡去肝，为不利人也。 
【主治】起阴（《别录》）。补肾。治心腹痛，安漏胎下血，以一具切，和酒五合服之（ 
孟诜）。疗风虚目暗。治女人阴蚀疮，切片纳入，引虫出尽，良（时珍）。 
阴痿不起∶用雄鸡肝三具，菟丝子一升，为末，雀卵和，丸小豆大。每服一百丸，酒下， 
日二。（《千金》） 
肝虚目暗∶老人肝虚目暗。乌雄鸡肝一具（切），以豉和米作羹成粥食之。（《养老书》） 
睡中遗尿∶雄鸡肝、桂心等分，捣丸小豆大。每服一丸，米饮下，日三服。遗精，加白 
龙骨。 
-胆-（乌雄鸡者良） 
【气味】苦，微寒，无毒。 
【主治】目不明，肌疮（《别录》）。月蚀疮，绕耳根，日三涂之（孟诜）。灯心蘸点胎赤 
眼，甚良。水化搽痔疮，亦效（时珍）。 
【附方】新四。 
沙石淋沥∶用雄鸡胆（干者）半两，鸡屎白（炒）一两，研匀。温酒服一钱，以利为度。 
（《十便良方》）耳 疣目∶黑雌鸡胆汁涂之，日三。（《圣惠》） 
眼热流泪∶五倍子、蔓荆子煎汤洗，后用雄鸡胆点之。（《摘玄方》） 
尘沙眯目∶鸡胆汁点之。（《医说》） 
-肾-（雄鸡者良） 
【主治】 鼻作臭，用一对与脖前肉等分，入豉七粒，新瓦焙研，以鸡子清和作饼，安 
鼻前，引虫出。忌阴人、鸡、犬见（《十便良方》）。 
-嗉- 
【主治】小便不禁，及气噎食不消（时珍）。 
【附方】新三。气噎不通∶鸡嗉两枚连食，以湿纸包，黄泥固， 存性为末，入木香、 
沉香、丁香末各一钱，枣肉和，丸梧桐子大。每汁下三丸。 
小便不禁∶雄鸡喉咙，及 ，并屎白，等分为末。麦粥清服之。（《卫生易简方》） 
发背肿毒∶鸡嗉及肫内黄皮，焙研。湿则干掺，干则油调搽之。（《医林正宗》） 
- 里黄皮-（一名鸡内金） （音脾鸱），鸡肫也。近人讳之，呼肫内黄皮为鸡 
内金。男用雌，女用雄。 
【气味】甘，平，无毒。 
【主治】泄痢。（《本经》）小便频遗，除热止烦（《别录》）。 
止泄精并尿血，崩中带下，肠风泻血（《日华》）。 
治小儿食疟，疗大人淋漓反胃，消酒积，主喉闭乳蛾，一切口疮，牙疳诸疮（时珍）。 
【附方】旧三，新十七。小便遗失∶用鸡 一具，并肠烧存性，酒服。男用雌，女用 
雄。（《集验》） 
小便淋沥痛不可忍∶鸡肫内黄皮五钱，阴干烧存性，作一服，白汤下，立愈。（《医林 
集要》） 
膈消饮水∶鸡内金（洗，晒干）、栝蒌根（炒）各五两，为末，糊丸梧桐子大。每服三 
十丸，温水下，日三。（《总录》） 
反胃吐食∶鸡 一具，烧存性，酒调服。男用雌，女用雄。（《千金》） 
消导酒积∶鸡 、干葛为末，等分，面糊丸梧桐子大。每服五十丸，酒下。（《袖珍 
方》） 
噤口痢疾∶鸡内金焙研，乳汁服之。 
小儿疟疾∶用鸡 黄皮烧存性，乳服。男用雌，女用雄。（《千金》） 
喉闭乳蛾∶鸡肫黄皮勿洗，阴干烧末，用竹管吹之即破，愈。（《青囊》方） 
一切口疮∶鸡内金烧灰敷之，立效。（《活幼新书》） 
鹅口白疮∶烧鸡肫黄皮为末，乳服半钱。（《子母秘录》） 
走马牙疳∶《经验》∶用鸡肫黄皮（不落水者）五枚，枯矾五钱，研搽立愈。《心鉴》∶用 
鸡肫黄皮，灯上烧存性，入枯矾、黄柏末等分，麝香少许。先以米泔洗漱后，贴之。 
阴头疳蚀∶鸡内金（不落水）拭净，新瓦焙脆，出火毒，为细末。先以米泔水洗疮，乃 
搽之。亦治口疳。（《经验方》） 
谷道生疮久不愈∶用鸡 烧存性为末，干贴之，如神。（《总录》） 
脚胫生疮∶雄鸡肫内皮，洗净贴之。一日一易，十日愈。（《小山奇方》） 
疮口不合∶鸡 皮，日贴之。 
发背初起∶用鸡肫黄皮（不落水者）阴干，临时温水润开贴之，随干随润，不过三五个， 
即消。（杨氏《经验方》） 
发背已溃∶用鸡肫黄皮，同绵絮焙末搽之，即愈。 
金腮疮蚀∶初生如米豆，久则穿蚀。用鸡内金（焙）、郁金等分，为末。盐浆漱了贴之。 
忌米食。（《总录》） 
小儿疣目∶鸡肫黄皮擦之，自落。（《集要》方） 
鸡骨哽咽∶活鸡一只打死，取出鸡内金洗净，灯草裹，于火上烧存性。竹筒吹入咽内， 
即 
-肠-（男用雌，女用雄） 
【主治】遗溺，小便数不禁。烧存性，每服三指，酒下（《别录》）。止遗精、白浊、消 
渴（时珍）。 
【附方】旧一，新一。小便频遗∶《心镜》∶用雄鸡肠一具作 ，和酒服。《普济》∶用雄 
鸡肠，水煎汁服， 
-肋骨-（乌骨鸡者良） 
【主治】小儿羸瘦，食不生肌（《别录》）。 
【附方】新二。小儿囟陷∶因脏腑壅热，气血不荣。用乌鸡骨一两（酥炙黄），生干地 
黄（焙）二两，为末。每服半钱，粥饮调下。（《圣惠方》） 
疮中朽骨∶久疽久漏，中有朽骨。以乌骨鸡胫骨，实以砒石，盐泥固济， 红出毒，以 
骨研末，饭丸粟米大。每以白纸捻送一粒入窍中，外以拔毒膏药封之，其骨自出。（《医学 
正传》） 
-距-（白雄鸡者良） 
【主治】产难，烧研酒服（苏恭）。下骨鲠，以鸡足一双，烧灰水服（时珍。出《外台》）。 
-翮翎 -（白雄鸡者良） 
【主治】下血闭。左翅毛，能起阴（《别录》）。 
治妇人小便不禁， 
【发明】时珍曰∶翅翮形锐而飞扬，乃其致力之处。故能破血消肿，溃痈下鲠。按葛 
洪云∶凡古井及五月井中有毒，不可辄入，即杀人。宜先以鸡毛试之，毛直下者无毒，回旋 
者有毒也。又《感应志》云∶五酉日，以白鸡左翅烧灰扬之，风立至；以黑犬皮毛烧灰扬之 
，风立止也。巽为风，鸡属巽，于此可见。 
【附方】旧二，新七。阴肿如斗∶取鸡翅毛（一孔生两茎者）烧灰饮服。左肿取左翅， 
右肿取右翅，双肿并取。（《古今录验》） 
阴猝肿痛∶鸡翮六枝烧存性，蛇床子末等分，随左右敷之。（《肘后方》） 
妇人遗尿∶雄鸡翎烧灰，酒服方寸匕，日三。（《普济方》） 
咽喉骨鲠∶白雄鸡左右翮大毛各一枚，烧灰水服。（《外台》） 
肠内生痈∶雄鸡顶上毛并屎烧末，空心酒服。（《千金》） 
决痈代针∶白鸡翅下两边第一毛，各一茎烧灰水服，即破。（《经验后方》） 
解蜀椒毒∶鸡毛烧烟吸之，并水调一钱服之。（《千金方》） 
马汗入疮∶鸡毛烧灰，酒服方寸匕。（《集验方》） 
蠼 尿疮∶乌鸡翅毛烧灰，油调敷之，虫畏鸡故也。（《琐碎录》） 
-尾毛- 
【主治】刺入肉中，以二七枚烧作灰，和男子乳汁封之，当出（孟诜）。解蜀椒毒， 
烧烟吸之，并以水调灰服。又治小儿痘疮后生痈，烧灰和水敷之（时珍）。 
小便不禁∶雄鸡尾烧研，酒服方寸匕。（《外台秘要》） 
屎白∶雄鸡屎乃有白，腊月收之，白鸡乌骨者更良。《素问》作鸡矢。 
【气味】微寒，无毒。 
【主治】消渴，伤寒寒热（《本经》）。破石淋及转筋，利小便，止遗尿，灭瘢痕（《别 
录》）。 
治中风失音痰迷。炒服，治小儿客忤蛊毒。治白虎风，贴风痛（《日华》）。 
治贼风、风痹，破血，和黑豆炒，浸酒服之。炒服之，亦治虫咬毒（藏器）。下气，通 
利 
大小便，治心腹鼓胀，消症瘕，疗破伤中风，小儿惊啼。以水淋汁服，解金银毒。以醋和， 
涂蜈蚣、蚯蚓咬毒（时珍）。 
【发明】颂曰∶按《素问》云∶心腹满，旦食不能暮食，名为鼓胀。治之以鸡屎醴，一 
剂知，二剂已。王冰注云∶本草鸡屎利小便，并不治鼓胀。今方法当用汤渍服之耳。时珍曰∶ 
鼓胀生于湿热，亦有积滞成者。鸡屎能下气消积，通利大小便，故治鼓胀有殊功，此岐伯神 
方也。醴者，一宿初来之酒醅也。又按∶《范汪方》云∶宋青龙中，司徒吏颜奋女苦风疾， 
一髀偏痛。一人令穿地作坑，取鸡屎、荆叶然之，安胫入坑中熏之，有长虫出，遂愈也。 
【附方】旧十四，新三十一。 
鸡屎醴∶《普济方》云∶治鼓胀，旦食不能暮食。由脾虚不能制水，水反胜土，水谷不 
运，气不宣流，故令中满。其脉沉实而滑。宜鸡屎醴主之。何大英云∶诸腹胀大，皆属于热。 
精气不得渗入膀胱，别走于腑，溢于皮里膜外，故成胀满，小便短涩。鸡屎性寒利小便，诚 
万金不传之宝也。用腊月干鸡屎白半斤，袋盛，以酒醅一斗，渍七日。温服三杯，日三。或 
为末服二钱亦可。《宣明》∶用鸡屎（干者）、桃仁、大黄各等分为末，每服一钱，水一盏， 
生姜三片，煎汤调下，食后，临卧服。《正传》∶用鸡屎炒研，沸汤淋汁，调木香、槟榔末二 
钱服。一方∶用鸡矢、川芎 等分为末，酒糊丸服。牵牛酒∶治一切肚腹、四肢肿胀，不拘 
鼓胀、气胀、湿胀、水胀等。有峨嵋一僧，用此治人得效，其人牵牛来谢，故名。用干鸡矢 
一升炒黄，以好酒三碗，煮一碗，滤汁饮之。少顷，腹中气大转动，利下，即自脚下皮皱消 
也。未尽，隔日再作。仍以田螺二枚，滚酒瀹食，后用白粥调理。（《积善堂经验方》） 
小儿腹胀黄瘦∶用干鸡矢一两，丁香一钱，为末，蒸饼丸小豆大。每米汤下十丸，日三 
服。（《活幼全书》） 
心腹鳖症及宿症，并卒得症∶以饭饲白雄鸡取粪，同小便于瓦器中熬黄为末。每服方 
寸匕，温酒服之，日四五服，以消为度。或以膏熬饭饲之，弥佳。（《集验方》） 
食米成瘕∶好食生米，缺之则口中出清水。以鸡矢同白米各半合，炒为末，以水一钟调 
服。良久，吐出如米形，即瘥。昔慎道恭病此，饥瘦如劳，蜀僧道广处此方而愈。（《医说》） 
反胃吐食∶以乌骨鸡一只，与水饮四五日，勿与食。将五蒲蛇二条，竹刀切与食。待鸡 
下粪，取阴干为末，水丸粟米大。每服一分，桃仁汤下。五七服即愈。（《证治发明》） 
中诸菜毒发狂，吐下欲死∶用鸡矢烧末，水服方寸匕。（葛氏方） 
石淋疼痛∶鸡矢白，日中半干，炒香为末。以酸浆饮服方寸匕，日二，当下石出。（《古 
今录验》） 
小儿血淋∶鸡矢尖白如粉者，炒研，糊丸绿豆大。每服三五丸，酒下，四、五服效。 
产后遗溺不禁∶鸡矢烧灰，酒服方寸匕。（《产宝》） 
转筋入腹∶其人臂脚直，其脉上下行，微弦。用鸡矢为末，水六合，和方寸匕，温服。 
（张 
中风寒痉口噤，不知人∶以鸡矢白一升炒黄，入酒三升搅，澄清饮。（葛氏）白虎风痛∶ 
诜曰∶铺饭于患处，以丹雄鸡食之。良久，取热粪封之。取讫，使伏于患人床下。破伤中风∶ 
腰脊反张，牙紧口噤，四肢强直。用鸡矢白一升，大豆五升，和炒黄，乘热以酒沃之，微烹 
令豆澄下。随量饮，取汗避风。（《经验后方》） 
产后中风∶口噤螈 ，角弓反张。黑豆二升半，同鸡矢白一升炒熟，入清酒一升半，浸 
取一升，入竹沥服，取汗。（《产宝》） 
角弓反张，四肢不随，烦乱欲死∶鸡矢白一升，清酒五升，捣筛，合扬千遍，乃饮。大 
人服一升，少小五合，日二服。（《肘后》） 
小儿口噤∶面赤者属心，白者属肺。用鸡矢白如枣大，绵裹，以水一合煮二沸，分二服。 
一方∶酒研服之。（《千金方》） 
小儿唇疮∶烧鸡矢白，研末敷之。有涎易之。（《圣惠》）小儿惊啼∶鸡矢白烧灰，米饮 
服二字。（《千金方》） 
头风痹木∶用腊月乌鸡矢一升，炒黄为末，绢袋盛，渍三升酒中。频频温服令醉。（《千 
金方》） 
喉痹肿痛∶鸡矢白含之咽汁。（《千金》） 
牙齿疼痛∶鸡矢白烧末，绵裹咬痛处，立瘥。（《经验后方》） 
鼻血不止∶鸡矢取有白色半截者，烧灰吹之。（唐氏《经验方》） 
牙齿不生，《普济》∶不拘大人、小儿。用雄鸡矢、雌鸡矢各十四颗焙研，入麝香少许， 
先以针挑破出血，敷之。年高者不过二十日，年少者十日必生。又方∶但用乌鸡雌雄粪，入 
旧麻鞋底烧存性，等分，入麝香少许，三日夜不住擦，令热为佳。李察院亮卿尝用，有效。 
耳聋不听∶鸡矢白（炒）半升，乌豆（炒）一升，以无灰酒二升，乘热投入服，取汗。 
耳如鼓鼙勿讶。（《外台》） 
面目黄胆∶鸡矢白、小豆、秫米各二分。为末。分作三服，水下，当有黄汁出也。（《肘 
后方》） 
子死腹中∶雄鸡粪二十一枚，水二升，煎取五合，下米作粥食，胎即出。（《产宝》） 
乳妒乳痈∶鸡矢白炒研，酒服方寸匕，须叟三服愈。（《产宝》）乳头破裂∶方同上。梅 
师。 
内痈未成∶取伏鸡屎，水和服，即瘥。（《千金》）头疮白秃∶雄鸡屎末，和陈酱、苦酒 
洗之。（《千金》） 
消灭瘢痕∶以猪脂三斤，饲乌鸡一只，三日后取白矢，同白芷、当归各一两，煎十沸， 
去滓，入鹰矢白半两，调敷。（《外台》） 
耳中恶疮∶鸡矢白炒研，敷之。（《圣惠》）瘰 疮∶雄鸡矢烧灰，腊猪脂和，敷之。 
（《千金》） 
食金中毒已死∶取鸡矢半升，水淋取汁一升，饮之，日三。（《肘后方》） 
缢死未绝∶鸡矢白如枣大，酒半盏和，灌口鼻。（《肘后》） 
尸脚拆裂无冬夏者∶鸡屎煮汤，渍半日，取瘥乃止。（《千金》）射工溪毒∶白鸡矢（白 
者）二枚，以饧和，涂疮上。（《肘后》） 
骨疽不合∶骨从孔中出。掘地作坑，口小里大，深三尺。以干鸡屎二升，同艾及荆叶捣 
碎，入坑内，烧令烟出。以疽口就熏，用衣拥之，勿令泄气。半日当有虫出，甚效。（《千 
金方》） 
阴毒腹痛∶鸡粪、乌豆、地肤子各一把，乱发一团，同炒，烟起，倾入好酒一碗浸之， 
去滓，热服即止。（《生生编》） 
小儿心痛∶白乌鸡屎五钱（晒研），松脂五钱，为末，葱头汁和，丸梧桐子大，黄丹为 
衣。每醋汤服五丸。忌生冷、硬物，三、四日立效。（《婴童百问》） 
-鸡子-（即鸡卵也） 黄雌者为上，乌雌者次之。 
【气味】甘，平，无毒。 
思邈曰∶微寒。畏醇醋。鼎曰∶不宜多食，令人腹中有声，动风气。和葱、蒜食之，气 
短；同韭子食，成风痛；共鳖肉食，损人；共獭肉食，成遁尸注，药不能治；同兔肉食，成 
泄痢。归浓曰∶妊妇以鸡子、鲤鱼同食，令儿生疮；同糯米食，令儿生虫。时珍曰∶小儿患 
痘疹，忌食鸡子，及闻煎食之气，令生翳膜。 
【主治】除热火灼烂疮、痫 。可作虎魄神物（《本经》。弘景曰∶用欲 子（黄白混杂 
者）煮作之，极相似，惟不拾芥尔。又煮白，合银口含，须臾色如金也）。镇心，安五脏， 
止 
惊安胎，治妊娠天行热疾狂走，男子阴囊湿痒，及开喉声失音。醋煮食之，治赤白久痢，及 
产后虚痢。光粉同炒干，止疳痢，及妇人阴疮。和豆淋酒服，治贼风麻痹。醋浸令坏，敷疵 
。作酒，止产后血晕，暖水脏，缩小便，止耳鸣。和蜡炒，治耳鸣、聋，及疳痢（《日华》）。 
益气。以浊水煮一枚，连水服之，主产后痢。和蜡煎，止小儿痢（藏器）。大人及小儿发热， 
以白蜜一合，和三颗搅服，立瘥（孟诜。《太平御览》云∶正旦吞乌鸡子一枚，可以练形。 
嵝神书》云∶八月晦日夜半，面北吞乌鸡子一枚，有事可隐形）。 
【发明】时珍曰∶卵白象天，其气清，其性微寒；卵黄象地，其气浑，其性温；卵 
则兼黄白而用之，其性平。精不足者补之以气，故卵白能清气，治伏热、目赤、咽痛诸疾； 
形不足者补之以味，故卵黄能补血，治下痢、胎产诸疾；卵则兼理气血，故治上列诸疾也。 
【附方】旧九，新二十二。天行不解已汗者∶用新生鸡子五枚，倾盏中，入水（一鸡子） 
搅浑，别以水一升煮沸，投入鸡子微搅，才似熟则泻置碗中，纳少酱清，似变腥气，带热啜 
之，覆令汗出愈。（许仁则方）天行呕逆，食入即吐∶鸡子一枚，水煮三、五沸，冷水浸少 
顷，吞之。（《外台》） 
伤寒发狂，烦躁热极∶吞生鸡子一枚，效。（《食鉴》） 
三十六黄救急方∶用鸡子一颗，连壳烧灰，研酢一合温之，顿服，鼻中虫出为效。身体 
极黄者，不过三枚，神效。（《外台秘要》） 
白虎风病∶藏器曰∶取鸡子揩病处，咒愿，送粪堆头上，不过三次瘥。白虎是粪神，爱 
吃鸡子也。 
身面肿满∶鸡子黄白相和，涂肿处。干再上。（《肘后方》） 
年深哮喘∶鸡子略敲损，浸尿缸中三、四日，煮食，能去风痰。（《集成》） 
心气作痛∶鸡子一枚打破，醋二合调匀，暖过顿服。（《肘后》） 
小儿疳痢肚胀∶用鸡子一个开孔，入巴豆一粒（去皮），轻粉一钱，用纸五十重裹，于 
饭 
甑上蒸三度，放冷去壳研，入麝香少许，糊和丸米粒大。食后温汤下二丸至三丸。（《经验 
方》） 
预解痘毒∶保和方∶用鸡卵一枚，活地龙一条入卵内，饭上蒸熟，去地龙，与儿食。每 
岁立春日食一枚，终身不出痘也。 
李氏∶用鸡卵一枚，童便浸七日，水煮食之，永不出痘。 
李捷∶用头生鸡子三、五枚，浸厕坑内五、七日，取出煮熟与食，数日再食一枚，永 
不出痘。（徐都司得于浙人之方） 
痘疮赤瘢∶鸡子一个（酒醅浸七日），白僵蚕二七枚捣末，和匀，揩赤涂之，甚效。（《圣 
惠》） 
雀卵面 ∶鸡卵醋浸令坏，取出敷之。（《普济》）妊娠时 
疾令胎不伤∶以鸡子七枚，纳井中令冷，取出打破吞之。（《子母秘录》） 
病欲去胎∶鸡子一枚，入盐三指撮，服。（张文仲方）胎动下血∶藏器曰∶鸡子二枚打 
破，以白粉和如稀粥，顿食之。 
子死腹中∶用三家鸡卵各一枚，三家盐各一撮，三家水各一升，同煮。令妇东向饮之， 
立出。（《千金方》） 
产后血多不止∶乌鸡子三枚，醋半升，酒二升，和搅，煮取二升，分四服。（《拾遗》） 
产后心痛∶鸡子煮酒，食即安。（《备急方》） 
产后口干舌缩∶用鸡子一枚打破，水一盏搅服。（《经验后方》） 
头风白屑∶新下乌鸡子三枚，沸汤五升搅，作三度沐之，甚良。（《集验》） 
腋下狐臭∶鸡子两枚，煮熟去壳，热夹，待冷，弃之三叉路口，勿回顾。如此三次效。 
（《肘后方》） 
乳石发渴∶水浸鸡子，取清生服，甚良。（《普济》） 
解野葛毒已死者∶以物开口后，灌鸡子三枚，须臾吐出野葛，乃苏。（《肘后方》） 
胡蔓草毒∶即断肠草。一叶入口，百窍流血。惟急取凤凰胎（即鸡卵抱未成雏者，已成 
者不用）研烂，和麻油灌之。吐出毒物乃生，少迟即死。（《岭南卫生方》） 
痈疽发背∶初作，及经十日以上，肿赤 热，日夜疼痛，百药不效者。用 鸡子一枚， 
新狗屎如鸡子大，搅匀，微火熬令稀稠得所，捻作饼子，于肿头上贴之，以帛包抹。时时看 
视，觉饼热即易，勿令转动及歇气，经一宿定。如日多者，三日贴之，一日一易，至瘥乃止。 
此方秽恶，不可施之贵人。一切诸方皆不能及，但可备择而已。（《千金方》） 
蛛蝎蛇伤∶鸡子一个，轻敲小孔合之，立瘥。（《兵部手集》） 
蠼 尿疮∶同上法。身体发热不拘大人、小儿∶用鸡卵三枚，白蜜一合和服，立瘥。（《普 
济方》） 
-卵白- 
【气味】甘，微寒，无毒。 
【主治】目热赤痛，除心下伏热，止烦满咳逆，小儿下泄，妇人产难，胞衣不出，并生 
吞之。醋浸一宿，疗黄胆，破大烦热（《别录》）。产后血闭不下，取白一枚，入醋一半搅服 
（藏器）。和赤小豆末，涂一切热毒、丹肿、腮痛神效。冬月以新生者酒渍之，密封七日取 
出 
【发明】宗 曰∶产后血晕，身痉直，口、目向上牵急，不知人。取鸡子一枚，去壳分 
甚敏捷。乌鸡子尤善。 
【附方】旧四，新六。时行发黄∶醋酒浸鸡子一宿，吞其白数枚。（《肘后方》） 
下痢赤白∶生鸡子一个，取白摊连纸上日干，折作四重，包肥乌梅十个，安熨斗中，以 
白炭烧存性，取出碗覆，冷定研末，入水银粉少许和匀。大人分二服，小儿三服，空心井华 
水调下。如觉微利，不须再服。（《类证》） 
蛔虫攻心，口吐清水∶以鸡子一枚去黄，纳好漆入鸡子壳中和合。仰头吞之，虫即出也。 
（《古今录验》） 
五种遁尸∶其状腹胀，气急冲心，或 踊起，或牵腰脊。以鸡卵白一枚，顿吞之良。 
（《千金》） 
咽塞鼻疮及干呕头痛，食不下∶用鸡子一枚，开一窍，去黄留白，着米酢， 火顿沸， 
取下更顿，如此三次。乘热饮之，不过一、二度即愈。（《广济方》） 
面生 疮∶鸡子，以三岁苦酒浸之三宿，待软，取白涂之。（《肘后》） 
汤火烧灼∶鸡子清和酒调洗，勤洗即易生肌。忌发物。或生敷之亦可。（《经验秘方》） 
头发垢 ∶鸡子白涂之，少顷洗去，光泽不燥。（《濒湖》）面黑令白∶鸡子三枚，酒浸， 
密封四七日。每夜以白敷面，如雪白也。（《普济》）涂面驻颜∶鸡子一枚，开孔去黄留白， 
入金华胭脂及 砂少许，纸封，与鸡抱之，俟别卵抱出，干以涂面。洗之不落，半年尚红也。 
（《普济》） 
-卵黄- 
【气味】甘，温，无毒。 
【主治】醋煮，治产后虚及痢，小儿发热。煎食，除烦热。炼过，治呕逆。和常山末为 
丸，竹叶汤服，治久疟（《药性》）。炒取油，和粉，敷头疮（《日华》）。 
猝干呕者，生吞数枚，良。小便不通者，亦生吞之，数次效。补阴血，解热毒，治下痢， 
甚验（时珍）。 
【发明】时珍曰∶鸡子黄，气味俱浓，阴中之阴，故能补形。昔人谓其与阿胶同功，正 
此意也。其治呕逆诸疮，则取其除热引虫而已。颂曰∶鸡子入药最多，而发煎方特奇。刘禹 
锡《传信方》云∶乱发鸡子膏，治孩子热疮。用鸡子五枚，去白取黄，乱发如鸡子大，相和， 
于铁铫中炭火熬之。初甚干，少顷即发焦，乃有液出。旋取置碗中，以液尽为度。取涂疮上， 
即以苦参末粉之。顷在武陵生子，蓐内便有热疮，涂诸药无益，而日益剧，蔓延半身，昼 
夜 
号啼，不乳不睡。因阅本草发 条云∶合鸡子黄煎之，消为水，疗小儿惊热、下痢。注云∶ 
俗中妪母为小儿作鸡子煎，用发杂熬之，良久得汁，与小儿服，去痰热，主百病。又鸡子条 
云∶疗火疮。因是用之，果如神效也。 
【附方】旧三，新十一。 
赤白下痢∶鸡卵一枚，取黄去白，入胡粉满壳，烧存性。以酒服一钱匕。（葛氏方） 
妊娠下痢绞痛∶用乌鸡子一枚，开孔去白留黄，入黄丹一钱在内，浓纸裹定，泥固煨干 
为末。每服三钱，米饮下。一服愈者是男，两服愈者是女。（《三因方》） 
子死腹中∶鸡子黄一枚，姜汁一合，和匀顿服，当下。（《普济》） 
小肠疝气∶鸡子黄搅，温水服之。三服效。 
小儿痫疾∶鸡子黄和乳汁搅服。不过三两枚，自定。（《普济》） 
小儿头疮∶煮熟鸡子黄，炒令油出，以麻油、腻粉搽之。（《事林广记》） 
鼠 已溃∶鸡卵一枚，米下蒸半日，取黄熬令黑。先拭疮令干，以药纳孔中，三度即愈。 
（《千金方》） 
脚上臭疮∶熟鸡子黄一个，黄蜡一钱，煎油涂之。 
汤火伤疮∶熟鸡子十个，取黄炒取油，入腻粉十文搅匀，用鸡翎扫上，三、五日永除瘢 
痕。（《集验方》） 
杖疮已破∶鸡子黄熬油搽之，甚效。（唐瑶《经验方》） 
天泡水疮∶方同上。 
消灭瘢痕∶鸡子五七枚煮熟，取黄炒黑，拭涂，日三，久久自灭。（《圣惠方》） 
妊娠胎漏∶血下不止，血尽则子死。用鸡子黄十四枚，以好酒二升，煮如饧服之。未瘥 
再作，以瘥为度。（《普济方》） 
耳疳出汁∶鸡子黄炒油涂之，甚妙。（谈野翁方） 
抱出卵壳∶时珍曰∶俗名混沌池、凤凰蜕。用抱出者，取其蜕脱之义也。李石《续博物 
志》云∶踏鸡子壳，令人生白癜风。 
【主治】研末，磨障翳（《日华》）。伤寒劳复，熬令黄黑为末，热汤和一合服，取汗出 
即愈（苏颂。出《深师方》）。烧灰油调，涂癣及小儿头身诸疮。酒服二钱，治反胃（时珍）。 
【附方】旧二，新七。小便不通∶鸡子壳、海蛤、滑石，等分为末。每服半钱，米饮下， 
日三。（《普济方》） 
小儿烦满欲死∶鸡子壳烧末，酒服方寸匕。（《子母秘录》） 
痘入目∶鸡子壳烧研，入片脑少许，点之。（《鸿飞集》） 
头疮白秃∶鸡子壳七个，炒研油和，敷之。（《秘录》） 
头上软疖∶用抱出鸡卵壳，烧存性研末，入轻粉少许，清油调敷。（危氏方） 
耳疳出脓∶用抱出鸡卵壳，炒黄为末，油调灌之，疼即止。（《杏林摘要》） 
玉茎下疳∶鸡卵壳炒研，油调敷之。（同上）外肾痈疮∶抱出鸡卵壳、黄连、轻粉等分， 
为细末。用炼过香油调涂。（《医林正宗》） 
痘疮恶证∶ 痘倒陷，毒瓦斯壅遏于里，则为便血、昏睡不醒，其证甚恶。用抱出鸡子壳 
（去膜），新瓦焙研。每服半钱，热汤调下。婴儿以酒调，抹唇、舌上，并涂风池、胸、背， 
神效。 
-卵壳中白皮- 
【主治】久咳气结，得麻黄、紫菀服，立效（《别录》）。 
【发明】时珍曰∶按∶《仙传外科》云∶有人偶含刀在口，割舌，已垂未断。一人用鸡 
子白皮袋之，掺止血药于舌根。血止，以蜡化蜜调冲和膏，敷鸡子皮上。三日接住，乃去皮， 
只用蜜蜡勤敷，七日全安。若无速效，以金枪药参治之。此用鸡子白皮无他，但取其柔软而 
薄，护舌而透药也。 
【附方】新二。咳嗽日久∶鸡子白皮（炒）十四枚，麻黄三两（焙），为末。每服方寸 
匕，食后饮下，日二。（《必效方》）风眼肿痛∶鸡子白皮、枸杞白皮，等分为末。吹鼻中， 
一日三次。（《圣济总录》） 
鸡白蠹肥脂（《本经》） 弘景曰∶不知是何物？恐别一种耳。藏器曰∶今鸡亦有白台， 
如卵而硬，有白无黄，云是牡鸡所生，名父公台。台字似橐字，疑传误也。机曰∶此《本经》 
文，列于黑雌鸡条下，似指雌鸡之肥脂，如蠹虫之肥白，因其似而名之也。时珍曰∶蠹音妒， 
而藏器以为橐何耶？今牡鸡生子，亦时或有之，然不当有肥脂字，当以机说为近。否则，必 
雌鸡之生肠也。《本经》有其名，不具其功，盖脱简之文。 
-窠中草- 
【主治】头疮白秃，和白头翁草烧灰，猪脂调敷（《日华》）。天丝入眼，烧灰淋清汁洗 
之，良（时珍。出不自秘方）。 
【附方】新一。 
产后遗尿∶鸡窠草烧末，酒服一钱匕。（《普济方》） 
- 鸡汤- 
【主治】消渴，饮水无度，用 雄鸡水，滤澄服之。不过二鸡之水愈，神效（《杨氏经 
验方》）。 
【附方】新一。 
鸡眼作痛∶剥去皮，以 鸡汤洗之。（《简便方》） 



<目录>禽部第四十八卷_禽之二

<篇名>雉

内容：（《别录》中品） 
【释名】野鸡。宗 曰∶雉飞若矢，一往而堕，故字从矢。今人取其尾置舟车上，欲其 
快速也。汉吕太后名雉，高祖改雉为野鸡。其实鸡类也。时珍曰∶黄氏《韵会》云∶雉，理 
也。雉有纹理也。故《尚书》谓之华虫，《曲礼》谓之疏趾。雉类甚多，亦各以形色为辨耳。 
《禽经》云∶雉，介鸟也。素质五采备曰 雉，青质五采备曰鹞雉，朱黄曰 雉，白曰 雉 
（音罩），玄曰海雉。《尔雅》云∶鹞雉，青质五采。 雉，黄色自呼。翟雉，山雉也，长尾。 
雉，长尾，走且鸣。秩秩，海雉也。《梵书》 
【集解】时珍曰∶雉，南北皆有之。形大如鸡，而斑色绣翼。雄者纹采而尾长，雌者纹 
暗而尾短。其性好斗，其鸣曰KT （KT 音杳），其交不再，其卵褐色。将卵时，雌避其 
雄而潜伏 
之，否则雄食其卵也。《月令》季冬雉始 ，谓阳动则雉鸣而勾其颈也。孟冬，雉入大水为 
蜃。蜃，大蛤也。陆佃《埤雅》云∶蛇交雉则生蜃。蜃，蛟类也。《类书》云∶蛇与雉交而 
生子，曰 ， ，水虫也。陆 《续水经》云∶蛇雉遗卵于地，千年而为蛟龙之属，似蛇四 
足，能害人。鲁至刚《俊灵机要》云∶正月蛇与雉交生卵，遇雷入土数丈为蛇形，经二三 
百年成蛟飞腾。若卵不入土，仍为雉耳。又任 《述异记》云∶江淮中有兽名能（音耐）， 
乃 
此皆异类同情，造化之变易，不可臆测者也。 
-肉- 
【气味】酸，微寒，无毒。恭曰∶温。《日华》曰∶平，微毒。秋冬益，春夏毒。有痢 
人不可食。颂曰∶《周礼·庖人》供六禽，雉是其一，亦食品之贵。然有小毒，不可常食， 
损多益少。诜曰∶久食令人瘦。九月至十二月稍有补，他月则发五痔、诸疮疥。不与胡桃同 
食，发头风眩晕及心痛。与菌蕈、木耳同食，发五痔，立下血。同荞麦面食，生肥虫。卵， 
同葱食，生寸白虫。自死爪甲不伸者，杀人。 
【正误】思邈曰∶黄帝书云∶丙午日勿食鸡、雉肉，丈夫烧死目盲，女人血死妄见。野 
鸡肉同家鸡子食，成遁尸，尸鬼缠身。弘景曰∶雉非辰属，正是离禽。丙午不可食，明王于 
火也。时珍曰∶雉属离火，鸡属巽木。故鸡煮则冠变，雉煮则冠红，明其属火也。春夏不可 
食者，为其食虫蚁，及与蛇交，变化有毒也。能发痔及疮疥，令人瘦病者，为其能生虫，与 
鸡肉同也。有鄙人者，假黄帝为书，谓丙午日不可食，及成遁尸之说，乃不经谬谈；而陶氏 
和之，孙氏取之，皆误矣。今正其误。 
【主治】补中，益气力，止泄痢，除蚁 （《别录》）。 
【发明】时珍曰∶雉肉，诸家言其发痔、下痢人不可食，而《别录》用治痢、 何邪？ 
盖雉在禽上应胃土，故能补中；而又食虫蚁，故能治蚁 ，取其制伏耳。若久食及食非 
则生虫有毒，故不宜也。 
【附方】旧三，新一。 
脾虚下痢，日夜不止∶野鸡一只，如食法，入橘皮、葱、椒、五味，和作馄饨熟煮，空 
心食之。（《食医心镜》）产后下痢∶用野鸡一只，作馄饨食之。（同上）消渴饮水小便数∶用 
野鸡一只，五味煮取（三升以来）汁饮之。肉亦可食，甚效。（同上）心腹胀满∶野鸡一只 
（不拘雄雌），茴香（炒）、马芹子（炒）、川椒（炒）、陈皮、生姜等分，用醋以一夜蒸饼和 
雉肉作 
馅料，外以面皮包作馄饨，煮熟食。仍早服嘉禾散，辰服此，午服导气枳壳丸。（《朱氏集 
验方》） 
-脑- 
【主治】涂冻疮（时珍）。 
-嘴- 
【主治】蚁 （孙思邈）。 
-尾- 
【主治】烧灰和麻油，敷天火丹毒（时珍）。 
-屎- 
【主治】久疟（时珍）。 
【附方】新一。 
久疟不止∶雄野鸡屎、熊胆、五灵脂、恒山，等分为末，醋糊丸黑豆大。正发时，冷水 
下 
- 雉-（音狄。《食疗》） 
【释名】 （《禽经》）、山鸡（同上）、山雉。 
时珍曰∶翟，美羽貌。雉居原野， 居山林，故得山名。大者为 。 
【集解】颂曰∶伊芳洛、江淮间一种雉，小而尾长者，为山鸡，人多畜之樊中，即《尔雅 
》所谓“ ，山雉也”。时珍曰∶山鸡有四种，名同物异。似雉而尾长三、四尺者， 雉也。 
似而尾长五、六尺，能走且鸣者， 雉也，俗通呼为 矣。其二则 雉、锦鸡也。 、 
皆勇健自爱其尾，不入丛林。雨雪则岩伏木栖，不敢下食，往往饿死。故师旷云∶雪封枯原， 
文禽多死。南方隶人，多插其尾于冠。其肉皆美于雉。《传》云∶四足之美有 ，两足之美 
有。 
-肉- 
【气味】甘，平，有小毒。 
诜曰∶发五痔，久食瘦人。和荞麦面食，生肥虫。同豉食，害人。卵同葱食，生寸白虫。 
余并同雉。 
【主治】五脏气喘不得息者，作羹 食（孟诜）。炙食，补中益气（时珍）。 
- 雉-（敝、鳖二音。《拾遗》） 
【释名】山鸡（《禽经》）、锦鸡（同上）、金鸡（《纲目》）、采鸡（《周书》）、 KT （音 
峻仪）。时珍曰∶ 性憋急耿介，故名。 KT ，仪容俊秀也。周有 冕，汉有 KT 冠， 
皆取 
其衣冠文物俊秀之义。 与 同名山鸡， 大而 小； 与 同名锦鸡， 纹在绶而 纹在身， 
以此为异，大抵皆雉属也。按∶《禽经》云∶首有采毛曰山鸡，腹有采色曰锦鸡，项有采囊 
曰避株。是山鸡、锦鸡又稍有分别，而俗通呼为一矣。盖是一类，不甚相远也。 
【集解】藏器曰∶ 似雉五色。《山海经》云“小华之山多赤 ，养之禳火灾”，是也。 
时珍曰∶山鸡出南越诸山中，湖南、湖北亦有之。状如小鸡，其冠亦小，背有黄赤纹， 
绿项红腹红嘴。利距善斗，以家鸡斗之，即可获。此乃《尔雅》所谓“ ，山鸡者也”。《 
逸周书》谓之采鸡。锦鸡则小于 ，而背纹扬赤，膺前五色炫耀如孔雀羽。此乃《尔雅》所 
谓“ ，天鸡”者也。《逸周书》谓之文 （音汗）。二种大抵同类，而锦鸡纹尤灿烂如锦。 
或云锦鸡乃其雄者，亦通。刘敬叔《异苑》云∶山鸡爱其羽毛，照水即舞，目眩多死，照镜 
亦然。与 鸡爱尾饿死，皆以纹累其身者也。 
-肉- 
【气味】甘，温，微毒。 
【主治】食之令人聪慧（汪颖）。养之禳火灾（藏器）。 
【附录】吐绶鸡 时珍曰∶出巴峡及闽广山中，人多畜玩。大者如家鸡，小者如鸲鹆。 
头颊似雉，羽色多黑，杂以黄白圆点，如真珠斑。项有嗉囊，内藏肉绶，常时不见，每春夏 
晴明，则向日摆之。顶上先出两翠角，二寸许，乃徐舒其颔下之绶，长阔近尺，红碧相间， 
采色焕烂，超时悉敛不见。或剖而视之，一无所睹。此鸟生亦反哺。行则避草木，故《禽经》 
谓之避株。《食物本草》谓之吐锦鸡，《古今注》谓之锦囊，蔡氏《诗话》谓之真珠鸡，《倦 
游录》谓之孝鸟。《诗经》谓之 （音厄），“邛有旨 ”是矣。 
- 鸡-（曷、渴二音。《拾遗》） 
【释名】时珍曰∶其羽色黑黄而褐，故曰 。青黑色者名曰 （音介），性耿介也。青 
凤亦名 ，取象于此也。 
【集解】藏器曰∶ 鸡出上党。魏武帝赋云∶ 鸡猛气，其斗期于必死。今人以 为冠 
。象此也。时珍曰∶ 状类雉而大，黄黑色，首有毛角如冠。性爱其党，有被侵者，直往赴 
斗，虽死犹不置。故古者虎贲戴 冠。《禽经》云∶ ，毅鸟也，毅不知死，是矣。性复粗 
暴，每有所攫，应手摧碎。上党即今潞州。 
-肉- 
【气味】甘，平，无毒。 
【主治】炙食，令人勇健（藏器）。炙食，令人肥润（汪颖）。 



<目录>禽部第四十八卷_禽之二

<篇名>白鹇

内容：（《图经》） 
【校正】原附雉条，今分出。 
【释名】白 （音寒）、闲客。 
时珍曰∶按∶张华云∶行止闲暇，故曰鹇。李 命为闲客，薛氏以为雉类，汪氏以为白 
雉。按∶《尔雅》白雉名 ，南人呼闲字如寒，则鹇即 音之转也。当作白 ，如锦鸡谓之 
文也。 者，羽美之貌。又《西京杂记》云∶南粤王献白鹇、黑鹇各一。盖雉亦有黑色者 
，名鸬雉，彼通呼为 矣。 
【集解】颂曰∶白鹇出江南，雉类也。白色，而背有细黑纹，可畜，彼人亦食之。 
颖曰∶即白雉也。时珍曰∶鹇似山鸡而色白，有黑纹如涟漪，尾长三四尺，体备冠距，红颊 
赤嘴丹爪， 
-肉- 
【气味】甘，平，无毒。 
【主治】补中解毒（汪颖）。 



<目录>禽部第四十八卷_禽之二

<篇名>鹧鸪

内容：（《唐本草》） 
【释名】越雉。 
时珍曰∶按∶《禽经》云∶随阳，越雉也。飞必南翥。晋安曰∶怀南，江左曰逐影。张 
华注云∶鹧鸪其名自呼，飞必南向。虽东西回翔，开翅之始，必先南翥。其志怀南，不徂北 
也。 
【集解】孔志约曰∶鹧鸪生江南。行似母鸡，鸣云“钩 格磔”者是。有鸟相似，不作 
此鸣者，则非矣。颂曰∶今江西、闽广、蜀夔州郡皆有之。形似母鸡，头如鹑，臆前有白圆 
点如真珠，背毛 
时珍曰∶鹧鸪性畏霜露，早晚稀出，夜栖以木叶蔽身。多对啼，今俗谓其鸣曰“行不得 
哥也”。其性好洁，猎人因以 竿粘之，或用媒诱取。南人专以炙食充庖，云肉白而脆， 
味胜鸡、雉。 
-肉- 
【气味】甘，温，无毒。《日华》曰∶微毒。诜曰∶不可与竹笋同食，令人小腹胀。 
自死者不可食。或言此鸟，天地之神每月取一只飨至尊，所以自死者不可食。 
【主治】岭南野葛、菌子毒，生金毒，及温瘴久，欲死不可瘥者，合毛熬酒渍服之。或 
生捣取汁服，最良（《唐本》）。酒服，主蛊气欲死（《日华》）。能补五脏，益心力聪明（孟 
诜）。 
【发明】时珍曰∶按∶《南唐书》云∶丞相冯延已，苦脑痛不已。太医吴廷绍曰∶公多 
食山鸡、鹧鸪，其毒发也。投以甘豆汤而愈。此物多食乌头、半夏苗，故以此解其毒尔。又 
《类说》云∶杨立之通判广州，归楚州。因多食鹧鸪，遂病咽喉间生痈，溃而脓血不止，寝 
食俱废。医者束手。适杨吉老赴郡，邀诊之，曰∶但先啖生姜片一斤，乃可投药。初食觉甘 
香，至半斤觉稍宽，尽一斤始觉辛辣，粥食入口，了无滞碍。此鸟好啖半夏，久而毒发耳， 
故以姜制之也。观此二说，则鹧鸪多食，亦有微毒矣；而其功用又能解毒解蛊，功过不相掩 
也。凡鸟兽自死者，皆有毒，不可食，为其受厉气也，何独鹧鸪即神取飨帝乎？鄙哉其言也！ 
-脂膏- 
【主治】涂手皲瘃，令不龟裂（苏颂）。 
-竹鸡-（《拾遗》） 
【释名】山菌子（藏器）、鸡头鹘（《苏东坡集》）、泥滑滑。 
时珍曰∶菌子，言味美如菌也。蜀人呼为鸡头鹘，南人呼为泥滑滑，因其声也。 
【集解】藏器曰∶山菌子生江东山林间。状如小鸡，无尾。时珍曰∶竹鸡今江南、川、 
广处处有之，多居竹林。形比鹧鸪差小，褐色多斑，赤纹。其性好啼，见其俦必斗。捕者以 
媒诱其斗，因而网之。谚云∶家有竹鸡啼，白蚁化为泥。盖好食蚁也。亦辟壁虱。 
-肉- 
【气味】甘，平，无毒。 
时珍曰∶按∶《唐小说》云∶崔魏公暴亡。太医梁新诊之，曰∶中食毒也。仆曰∶好食 
竹鸡。新曰∶竹鸡多食半夏苗，盖其毒也。命捣生姜汁折齿灌之遂苏。则吴廷绍、杨吉老之 
治鹧毒，盖祖乎此。 
【主治】野鸡病，杀虫，煮炙食之（藏器）。 
【附录】杉鸡 时珍曰∶按∶《临海异物志》云∶闽越有杉鸡，常居杉树下。头上有长 
黄毛，冠颊正青色，如垂 。亦可食，如竹鸡。 



<目录>禽部第四十八卷_禽之二

<篇名>英鸡

内容：（《拾遗》） 
【集解】藏器曰∶英鸡出泽州有石英处，常食碎石英。状如雉，而短尾，体热无毛，腹 
下毛赤，飞翔不远，肠中常有石英。人食之，取英之功也。今人以石英末饲鸡，取卵食，终 
不及此。 
-肉- 
【气味】甘，温，无毒。 
【主治】益阳道，补虚损，令人肥健悦泽，能食，不患冷，常有实气而不发也（藏器）。 



<目录>禽部第四十八卷_禽之二

<篇名>秧鸡

内容：（《食物》） 
【集解】时珍曰∶秧鸡大如小鸡，白颊，长嘴短尾，背有白斑。多居田泽畔，夏至后夜 
鸣达旦，秋后即止。一种 （音邓）鸡，亦秧鸡之类也。大如鸡而长脚红冠。雄者大而色褐， 
雌者稍小而色斑。秋月即无，其声甚大，人并食之。 
-肉- 
【气味】甘，温，无毒。 
【主冶】蚁 （汪颖）。 



<目录>禽部第四十八卷_禽之二

<篇名>鹑

内容：（《嘉祐》） 
【释名】时珍曰∶鹑性淳，窜伏浅草，无常居而有常匹，随地而安，庄子所谓“圣人鹑 
居”是矣。其行遇小草即旋避之，亦可谓淳矣。其子曰 。宗 曰∶其卵初生谓之罗鹑，至 
秋初谓之早秋，中秋已后谓之白唐，一物四名也。 
【集解】禹锡曰∶鹑，蛤蟆所化也。慎微曰∶杨亿《谈苑》云∶至道二年夏秋间，汴人 
鬻鹑者，车载积市，皆蛙所化，犹有未全变者，《列子》所谓“蛙变为鹑”也。宗 曰∶鹑 
有 
雌雄，常于田野屡得其卵，何得言化也？时珍曰∶鹑大如鸡雏，头细而无尾，毛有斑点，甚 
肥。雄者足高，雌者足卑。其性畏寒，其在田野，夜则群飞，昼则草伏。人能以声呼取之， 
畜令斗抟。《万毕术》云∶蛤蟆得瓜化为鹑。《交州记》云∶南海有黄鱼，九月变为鹑。以盐 
炙食甚肥美。盖鹑始化成，终以卵生，故四时常有之。 则始由鼠化，终复为鼠，故夏有冬 
无。 
-肉- 
【气味】甘，平，无毒。 
禹锡曰∶四月以前未堪食。不可合猪肝食，令人生黑子；合菌子食，令人发痔。 
【主治】补五脏，益中续气，实筋骨，耐寒暑，消结热。和小豆、生姜煮食，止泄痢。 
酥煎食，令人下焦肥（《嘉祐》）。小儿患疳，及下痢五色，旦旦食之，有效（寇宗 ）。 
【发明】时珍曰∶按∶董炳《集验方》云∶魏秀才妻，病腹大如鼓，四肢骨立，不能 
贴席，惟衣被悬卧，谷食不下者数日矣。忽思鹑食，如法进之，遂运剧。少顷雨汗，莫能言 
，但有更衣状。扶而圊，小便突出白液，凝如鹅脂。如此数次，下尽遂起。此盖中焦湿热积 
久所致也。详本草鹑解热结，疗小儿疳，亦理固然也。董氏所说如此。时珍谨按∶鹑乃蛙化 
，气性相同。蛙与蛤蟆皆解热治疳，利水消肿；则鹑之消鼓胀，盖亦同功云。 



<目录>禽部第四十八卷_禽之二

<篇名>鷃

内容：（《拾遗》） 
【释名】鹌（一作 ）。 （音宁）、 （音如）、 。时珍曰∶ 不木处，可谓安宁自 
如矣。 
庄子所谓腾跃不过数仞，下翔蓬蒿之间者也。张华注《禽经》谓之篱 ，即此。鹌则 音之 
转也。青州谓之 母，亦曰 雀。又 
【集解】藏器曰∶ 是小鸟，鹑类也。一名 。郑玄注《礼记》雉、兔、鹑、 ，以 
为。人多食之。时珍曰∶ ，候鸟也。常晨鸣如鸡，趋民收麦，行者以为候。《易通卦验》 
云立春、雨水鹑鹌鸣是矣。鹌与鹑两物也，形状相似，俱黑色，但无斑者为鹌也。今人总以 
鹌鹑名之。按∶《夏小正》云∶三月田鼠化为 ，八月 化为田鼠。注云∶鹌也。《尔雅》云∶ 
鹑子， ； 子， 。注云∶鹌，鹑属也。 ，鹌也。《礼记》云∶鹑羹， 酿之以蓼。注 
云∶ 小，不可为羹，以酒蓼酿之，蒸煮食也。据数说，则鹑与鹌为两物明矣。因其俱在田 
野，而形状仿佛，故不知别之。则夫鹑也，始由蛤蟆、海鱼所化，终即自卵生，故有斑而四 
时常有焉； 也。始由鼠化，终复为鼠，故无斑，而夏有冬无焉。本原既殊，性疗当别，何 
可混邪？ 
-肉- 
【气味】甘，平，无毒。 
【主治】诸疮阴 。煮食去热（时珍）。 



<目录>禽部第四十八卷_禽之二

<篇名>鹬

内容：（音述。《拾遗》） 
【集解】藏器曰∶鹬如鹑，色苍嘴长，在泥涂间作鹬鹬声，村民云田鸡所化，亦鹌鹑类 
也。苏秦所谓“鹬蚌相持”者，即此。时珍曰∶《说文》云∶鹬知天将雨则鸣，故知天文者 
冠鹬。今田野间有小鸟，未雨则啼 
-肉- 
【气味】甘，温，无毒。 
【主治】补虚，甚暖人（藏器）。 



<目录>禽部第四十八卷_禽之二

<篇名>鸽

内容：（宋《嘉祐》） 
【释名】鹁鸽（《食疗》）、飞奴。时珍曰∶鸽性淫而易合，故名。鹁者，其声也。张九 
龄以鸽传书，目为飞奴。《梵书》 
【集解】宗 曰∶鸽之毛色，于禽中品第最多，惟白鸽入药。凡鸟皆雄乘雌，此独雌乘 
雄，故其性最淫。时珍曰∶处处人家畜之，亦有野鸽。名品虽多，大要毛羽不过青、白、皂、 
绿、鹊斑数 
-白鸽肉- 
【气味】咸，平，无毒。诜曰∶暖。 
【主治】解诸药毒，及人、马久患疥，食之立愈（《嘉祐》）。调精益气，治恶疮疥癣， 
风瘙白癜， 疡风，炒熟酒服。虽益人，食多恐减药力（孟诜）。 
【附方】旧一，新一。消渴饮水不知足∶用白花鸽一只，切作小片，以土苏煎，含咽。 
（《心镜》）预解痘毒∶每至除夜，以白鸽煮炙饲儿，仍以毛煎汤浴之，则出痘稀少。 
-血- 
【主治】解诸药、百蛊毒（时珍。出《事林广记》）。 
-卵- 
【主治】解疮毒、痘毒（时珍）。 
【附方】新一。预解痘毒∶小儿食之，永不出痘，或出亦稀。用白鸽卵一对，入竹筒封， 
置厕中，半月取出，以卵白和辰砂三钱，丸绿豆大。每服三十丸，三豆饮下，毒从大小便出 
也。（《潜江方》）屎名左盘龙 时珍曰∶野鸽者尤良。其屎皆左盘，故《宣明方》谓之左盘 
龙也。 
【气味】辛，温，微毒。 
【主治】人、马疥疮，炒研敷之。驴、马，和草饲之（《嘉祐》）。消肿及腹中痞块（汪 
颖） 
【附方】旧四，新六。带下排脓∶宗 曰∶野鸽粪一两（炒微焦），白术、麝香各一分， 
赤芍药、青木香各半两，延胡索（炒赤）一两，柴胡三分，为末。温无灰酒空心调服一钱。 
候 
脓尽即止，后服补子脏药。破伤中风，病传入里∶用左蟠龙（即野鸽粪）、江鳔、白僵蚕各 
（炒） 
半钱，雄黄一钱，为末 
阴症腹痛，面青甚者∶鸽子粪一大炒研末，极热酒一钟，和匀澄清，顿服，即愈。（刘 
氏） 
蛊毒腹痛∶白鸽屎烧研，饮和服之。（《外台》） 
冷气心痛∶鸽屎烧存性，酒服一钱，即止。 
项上瘰 ∶左盘龙，炒研末，陈米饭和，丸梧桐子大。每服三、五十丸，陈米饮下。 
（张子和方） 
头痒生疮∶白鸽屎五合，醋煮三沸，杵敷之，日三上。（《圣惠》） 
头疮白秃∶鸽屎研末敷之，先以醋、米泔洗净。亦可烧研掺之。（同上） 
反花疮毒∶初生恶肉如米粒，破之血出，肉随生，反出于外。用鹁鸽屎三两，炒黄为末。 
先以温浆水洗，后敷之。（《圣惠方》） 
鹅掌风∶鸽屎白、雄鸡屎，炒研，煎水日洗。 



<目录>禽部第四十八卷_禽之二

<篇名>突厥雀

内容：（《拾遗》） 
【释名】 鸠（音夺）、寇雉。藏器曰∶雀从北来，当有贼下，边人候之，故名。时珍 
曰∶案∶《唐书》云∶高宗时，突厥犯塞。始虏未叛，有鸣 群飞入塞。边人惊曰∶此鸟一 
名突厥雀，南飞则突厥必入寇。已而果然。案∶此即《尔雅》“ 鸠，寇雉”也。然则夺寇 
之义，亦由此矣。 
【集解】藏器曰∶突厥雀，生塞北，状如雀而身赤。时珍曰∶案∶郭璞云∶ 鸠生北方 
沙漠地。大如鸽，形似雌雉，鼠脚无后趾，歧尾。为鸟憨急群飞。张华云∶ 生关西。飞则 
雌前雄后，随其行止。庄周云∶青 ，爱其子而忘其母。 
-肉- 
【气味】甘，热，无毒。 
【主治】补虚暖中（藏器）。 



<目录>禽部第四十八卷_禽之二

<篇名>雀

内容：（《别录》中品） 
【释名】瓦雀、宾雀。时珍曰∶雀，短尾小鸟也。故字从小，从佳。佳（音锥），鸟之 
短 
尾也。栖宿檐瓦之间，驯近阶除之际，如宾客然，故曰瓦雀、宾雀，又谓之嘉宾也。俗呼老 
而斑者为麻雀，小而黄口者为黄雀。 
【集解】时珍曰∶雀，处处有之。羽毛斑褐，颔嘴皆黑。头如颗蒜，目如擘椒。尾长二 
寸许，爪距黄白色，跃而不步。其视惊瞿，其目夜盲，其卵有斑，其性最淫。小者名黄雀。 
八九月群飞田间。体绝肥，背有脂如披绵。性味皆同，可以炙食，作 甚美。案∶《逸周 
书》云∶季秋雀入大水为蛤。雀不入水，国多淫 。又《临海异物志》云∶南海有黄雀鱼。 
常以六月化为黄雀，十月入海为鱼。则所谓雀化蛤者盖此类。若家雀则未常变化也。又有白 
雀，纬书以为瑞应所感。 
-肉- 
【气味】甘，温，无毒。弘景曰∶雀肉不可合李食，不可合酱食。妊妇食雀肉、饮 
酒，令子多淫；食雀肉、豆酱 
【主治】冬三月食之，起阳道，令人有子（藏器）。壮阳益气，暖腰膝，缩小便，治血 
崩带下（《日华》）。益精髓，续五脏不足气。宜常食之，不可停辍（孟诜）。 
【发明】宗 曰∶正月以前、十月以后，宜食之，取其阴阳静定未泄也。故卵亦取第一 
番者。颂曰∶今人取雀肉和蛇床子熬膏，和药丸服，补下有效，谓之驿马丸。此法起于唐世， 
云明皇服之有验。时珍曰∶《圣济总录》治虚寒雀附丸，用肥雀肉三、四十枚，同附子熬膏 
丸药，亦祖此 
【附方】新六。 
补益老人∶治老人脏腑虚损羸瘦，阳气乏弱。雀儿五只（如常治），粟米一合，葱白三 
茎， 
心气劳伤∶朱雀汤∶治心气劳伤，因变诸疾。用雄雀一只（取肉炙），赤小豆一合，人 
参、赤茯苓、大枣肉、紫石英、小麦各一两，紫菀、远志肉、丹参各半两，甘草（炙）二钱 
半，细 
肾冷偏坠疝气∶用生雀三枚，燎毛去肠，勿洗，以舶上茴香三钱，胡椒一钱，缩砂、桂 
肉各二钱，入肚内，湿纸裹，煨熟，空心食之，酒下，良。（《直指方》） 
小肠疝气∶用带毛雀儿一枚去肠，入金丝矾末五钱缝合，以桑柴火煨成炭，为末。空心 
无灰酒服。年深者，二服愈。（《瑞竹堂方》） 
赤白痢下∶腊月取雀儿，去肠肚皮毛，以巴豆仁一枚入肚内，瓶固济， 存性，研末。 
以好酒煮黄蜡百沸，取蜡和，丸梧桐子大。每服一、二十丸。红痢，甘草汤下；白痢，干姜 
汤下。（《普济方》） 
内外目障∶治目昏生翳，远视似有黑花，及内障不见物。用雀儿十个（去毛翅足嘴，连 
肠胃骨肉研烂），磁石（ ，醋淬七次，水飞）、神曲（炒）、青盐、肉苁蓉（酒浸炙）各一 
两，菟丝子（酒浸三日，晒）三两，为末。以酒二升，少入炼蜜，同雀、盐研膏和，丸梧桐 
子大。每温酒下二十丸，日二服。（《圣惠方》） 
-雀卵- 
【气味】酸，温，无毒。五月取之。 
【主治】下气，男子阴痿不起，强之令热，多精有子（《别录》）。和天雄、菟丝子末为 
丸，空心酒下五丸，治男子阴痿不起，女子带下，便溺不利，除疝瘕（孟诜）。 
【发明】弘景曰∶雀利阴阳，故卵亦然。术云∶雀卵和天雄服之，令茎不衰。 
颂曰∶按∶《素问》云∶胸胁支满者，妨于食，病至则先闻臊臭，出清液，先唾血，四 
故月事衰少不来。治之以乌 鱼骨、 茹，二物并合之，丸以雀卵，大如小豆，以五丸为 
饭，饮鲍鱼汁，以利肠中及伤肝也。饮后药先为后饭。本草三药并不治血枯，而经法用之， 
是攻其所生所起耳。 
时珍曰∶今人知雀卵能益男子阳虚，不知能治女子血枯，盖雀卵益精血耳。 
-肝- 
【主治】肾虚阳弱（《圣惠》四雄丸用之）。 
-头血- 
【主治】雀盲（《别录》。弘景曰∶雀盲，乃人患黄昏时无所见，如雀目夜盲也。日二， 
取血点之。） 
-脑- 
【气味】平。 
【主治】绵裹塞耳，治聋。又涂冻疮（孟诜。时珍曰∶按∶张子和方∶腊月雀脑烧灰， 
油调涂之亦可）。 
-喙及脚胫骨- 
【主治】小儿乳癖，每用一具煮汁服。或烧灰，米饮调服（时珍）。 
-雄雀屎- 
一名白丁香（俗名）、青丹（《拾遗》）、雀苏（《炮炙论》）。 
【修治】《日华》曰∶凡鸟右翼掩左者是雄。其屎头尖挺直。 
曰∶凡使，勿用雀儿粪。雀儿口黄，未经淫者也。其雀苏底坐尖在上是雄，两头圆者 
是雌。阴人使雄，阳人使雌。腊月采得，去两畔附着者，钵中研细，以甘草水浸一夜，去水 
焙干用。 
时珍曰∶《别录》只用雄雀屎。雌雄分用，则出自雷氏也。 
【气味】苦，温，微毒。 
【主治】疗目痛，决痈疖，女子带下，溺不利，除疝瘕（《别录》）。疗龋齿（陶弘景）。 
和首生男子乳点目中， 肉、赤脉贯瞳子者即消，神效。和蜜丸服，治症瘕久痼冷病。和少 
干姜服之，大肥悦人（苏恭）。痈苦不溃者，点涂即溃。急黄欲死者，汤化服之立苏。腹中 
癖、诸块、伏梁者，和干姜、桂心、艾叶为丸服之，能令消烂（藏器）。和天雄、干姜丸服， 
能强阴（孟诜）。消积除胀，通咽塞口噤，女人乳肿，疮疡中风，风虫牙痛。（时珍）。 
【发明】时珍曰∶雀食诸谷，易致消化。故所治疝瘕积胀 癖，及目翳 肉，痈疽疮疖， 
咽噤齿龋诸症，皆取其能消烂之义也。 
【附方】旧六，新八。 
霍乱不通，胀闷欲死，因伤饱取凉者∶用雄雀粪二十一粒，炒研末，温酒半盏调服。未 
效，再服。（《总录》） 
目中翳膜∶治目热生赤白膜。以雄雀屎和人乳点上，自烂。（《肘后方》） 
风虫牙痛∶雄雀屎，绵裹塞孔中，日二易之，效。（《外台》） 
咽喉噤塞∶雄雀屎末，温水灌半钱。（《外台》） 
小儿口噤中风∶用雀屎，水丸麻子大。饮下二丸，即愈。（《千金方》） 
小儿不乳∶用雀屎四枚末之，着乳上与吮。（《总微》） 
小儿痘 ∶白丁香末，入麝少许，米饮服一钱。（《保幼大全》） 
妇人吹乳∶独胜散∶白丁香半两，为末。以温酒服一钱。（《简要济众》） 
破伤风疮作白痂无血者∶杀人最急。以雄雀粪（直者）研末，热酒服半钱。（《普济》） 
破决痈疖∶诸痈已成脓，惧针者。取雀屎涂疮头，即易决。（《梅师方》） 
瘭疮作痛∶用雀屎、燕窠土研，敷之。（《直指》） 
浸淫疮癣∶洗净，以雀屎、酱瓣和研，日涂之。（《千金翼》） 
喉痹乳蛾∶白丁香二十个，以沙糖和作三丸。每以一丸绵裹含咽，即时遂愈。甚者不过 
两 
面疮酒刺∶白丁香十粒，蜜一两浸，早夜点，久久自去。（《普济方》） 



<目录>禽部第四十八卷_禽之二

<篇名>蒿雀

内容：（《拾遗》 
【集解】藏器曰∶蒿雀似雀，青黑色，在蒿间，塞外弥多。食之，美于诸雀。 
-肉- 
【气味】甘，温，无毒。 
【主治】食之，益阳道，补精髓（藏器）。 
-脑- 
【主治】涂冻疮，手足不皲（藏器）。 



<目录>禽部第四十八卷_禽之二

<篇名>巧妇鸟

内容：（《拾遗》） 
【释名】鹪鹩（《诗疏》）、桃虫（《诗经》）、蒙鸠（《荀子》）、女匠（《方言》）、 
黄雀（俗）。 
时珍曰∶按∶《尔雅》云∶桃虫，鹪。其雌曰 。扬雄《方言》云∶桑飞自关而东谓之 
巧雀，或谓之女匠。自关而西谓之袜雀，或谓之巧女。燕人谓之巧妇。江东谓之桃雀，亦曰 
布母。鸠性拙，鹪性巧，故得诸名。 
【集解】藏器曰∶巧妇小于雀，在林薮间为窠。窠如小袋。 
时珍曰∶鹪鹩处处有之。生蒿木之间，居藩篱之上。状似黄雀而小，灰色有斑，声如吹 
嘘，喙如利锥。取茅苇毛毳而窠，大如鸡卵，而系之以麻发，至为精密。悬于树上，或一房 
、二房。故曰巢林不过一枝，每食不过数粒。小人畜驯，教其作戏也。又一种 鹩，《尔雅 
》谓之剖苇。似雀而青灰斑色，长尾，好食苇蠹，亦鹪类也。 
-肉- 
【气味】甘，温，无毒。 
【主治】炙食甚美，令人聪明（汪颖）。 
-窠- 
【主治】烧烟熏手，令妇人巧蚕（藏器）。治膈气噎疾。以一枚烧灰酒服，或一服三钱， 
神验（时珍。出《卫生易简方》）。 



<目录>禽部第四十八卷_禽之二

<篇名>燕

内容：（《别录》中品） 
【释名】乙鸟（《说文》）、玄鸟（《礼记》、鸷鸟（《古今注》）、 鸸（《庄子》）、游 
波（《炮炙论》）、天女（《易占》）。 
时珍曰∶燕字篆文象形。乙者，其鸣自呼也。玄，其色也。鹰鹞食之则死，能制海东青 
鹘，故有鸷鸟之称。能兴波祈雨，故有游波之号。雷 云“海竭江枯，投游波而立泛”，是 
矣。京房云∶人见白燕，主生贵女，故燕名天女。 
【集解】《别录》曰∶燕生高山平谷。 
弘景曰∶燕有两种∶紫胸轻小者是越燕，不入药用；胸斑黑而声大者，是胡燕，可入药 
用。胡燕作窠喜长，能容一匹绢者，令人家富也。若窠户北向而尾屈色白者，是数百岁燕， 
《仙经》谓之肉芝，食之延年。 
时珍曰∶燕大如雀而身长，衔口丰颔，布翅歧尾。背飞向宿，营巢避戊己日。春社来， 
秋社去。其来也，衔泥巢于屋宇之下；其去也，伏气蛰于窟穴之中。或谓其渡海者，谬谈也 
。玄鸟至时祈高 ，可以求嗣。或以为吞燕卵而生子者，怪说也。或云燕蛰于井底，燕不入 
屋，井虚也。燕巢有艾则不居。凡狐貉皮毛，见燕则毛脱。物理使然。 
-肉- 
【气味】酸，平，有毒。 
弘景曰∶燕肉不可食，损人神气，入水为蛟龙所吞。亦不宜杀之。 
时珍曰∶《淮南子》言∶燕入水为蜃蛤，故高诱注谓蛟龙嗜燕，人食燕者不可入水，而 
祈祷家用燕召龙。窃谓燕乃蛰而不化者，化蛤之说未审然否？但燕肉既有毒，自不必食之。 
【主治】出痔虫、疮虫（《别录》）。 
-胡燕卵黄- 
【主治】卒水浮肿，每吞十枚（《别录》）。 
-秦燕毛- 
【主治】解诸药毒。取二七枚烧灰，水服（时珍）。 
-屎- 
【气味】辛，平，有毒。 
【主治】蛊毒鬼疰，逐不祥邪气，破五癃，利小便。本经熬香用之（思邈）。颂曰∶胡 
洽 
治疰病，青羊脂丸中用之。疗痔，杀虫，去目翳（苏恭）。治口疮、疟疾（孙思邈）。作汤， 
浴小儿惊痫（弘景）。 
【附方】旧三，新三。 
解蛊毒∶藏器曰∶取燕屎三合（炒），独蒜（去皮）十枚和捣，丸梧桐子大。每服三丸， 
蛊当随利而出。 
厌疟疾∶藏器曰∶燕屎方寸匕，发日平旦和酒一升，令病患两手捧住吸气。慎勿入口， 
害 
下石淋∶用燕屎末，以冷水服五钱。旦服，至食时，当尿石水下（葛氏方）。 
通小便∶用燕屎、豆豉各一合，糊丸梧桐子大。每白汤下三丸，日三服。（《千金》） 
止牙痛∶用燕子屎，丸梧桐子大。于疼处咬之，丸化即疼止。（《袖珍》） 
小儿猝惊∶似有痛处而不知。用燕窠中粪，煎汤洗浴之。（《救急方》） 
窠中土见土部。 
燕蓐草即窠草。见草部之九。 



<目录>禽部第四十八卷_禽之二

<篇名>石燕

内容：（《日华》） 
【释名】土燕（《纲目》）。 
【集解】诜曰∶石燕在乳穴石洞中者。冬月采之，堪食。余月，只可治病。 
炳曰∶石燕似蝙蝠，口方，食石乳汁。 
时珍曰∶此非石部之石燕也。《广志》云∶燕有三种，此则土燕乳于岩穴者是矣。 
-肉- 
【气味】甘，暖，无毒。 
【主治】壮阳，暖腰膝，添精补髓，益气，润皮肤，缩小便，御风寒、岚瘴、温疫气。 
（《日华》。诜曰∶治法∶取石燕二七枚，和五味炒熟，以酒一斗浸三日。每夜卧时饮一、 
二盏，甚能补益，令人健力能食）。 



<目录>禽部第四十八卷_禽之二

<篇名>伏翼

内容：（《本经》中品） 
【校正】时珍曰∶《本经》中品有伏翼条，又有天鼠屎，今依《李当之本草》合而为一 
【释名】蝙蝠（音编福）、天鼠（《本经》）、仙鼠（《唐本》）、飞鼠（《宋本》）、夜燕。 
恭曰∶伏翼者，以其昼伏有翼也。 
时珍曰∶伏翼，《尔雅》作服翼，齐人呼为仙鼠，《仙经》列为肉芝。 
【集解】《别录》曰∶伏翼生太山川谷，及人家屋间。立夏后采，阴干。天鼠屎生合浦 
山谷。十一月、十二月采。 
弘景曰∶伏翼非白色倒悬者，不可服。 
恭曰∶伏翼即仙鼠也，在山孔中食诸乳石精汁，皆千岁，纯白如雪，头上有冠，大如 
鸠、鹊。阴干服之，令人肥健长生，寿千岁；其大如鹑，未白者已百岁，而并倒悬，其脑重 
也。其屎皆白色，入药当用此屎。 
颂曰∶恭说乃《仙经》所谓肉芝者。然今蝙蝠多生古屋中，白而大者盖稀。其屎亦有白 
色，料其出乳石孔者，当应如此耳。 
宗 曰∶伏翼白日亦能飞，但畏鸷鸟不敢出耳。此物善服气，故能寿。冬月不食，可知 
矣。 
时珍曰∶伏翼形似鼠，灰黑色。有薄肉翅，连合四足及尾如一。夏出冬蛰，日伏夜飞， 
食蚊蚋。自能生育，或云鼍虱化蝠，鼠亦化蝠，蝠又化魁蛤，恐不尽然。生乳穴者甚大。或 
云燕避戊己，蝠伏庚申，此理之不可晓者也。若夫白色者，自有此种尔。《仙经》以为千百 
岁，服之令人不死者，乃方士诳言也。陶氏、苏氏从而信之，迂矣。按∶李石《续博物志》 
云∶唐·陈子真得白蝙蝠大如鸦，服之，一夕大泄而死。又宋·刘亮得白蝙蝠、白蟾蜍合仙 
丹，服之立死。呜呼！书此足以破惑矣。其说始载于《抱朴子》书，葛洪误世之罪，通乎天 
下。又《唐书》云∶吐番有天鼠，状如雀鼠，其大如猫，皮可为裘。此则别是一种鼠，非此 
天鼠也。 
-伏翼- 
【修治】 曰∶凡使要重一斤者。先拭去肉上毛，及去爪、肠，留肉、翅并嘴、 
好酒浸一宿，取出以黄精自然汁五两，涂炙至尽，炙干用。 
时珍曰∶近世用者，多 存性耳。 
【气味】咸，平，无毒。《甄权》曰∶微热，有毒。 
之才曰∶苋实、云实为之使。 
【主治】目瞑痒痛，明目，夜视有精光。久服令人喜乐媚好无忧（《本经》。《日华》 
久服解愁）。疗五淋，利水道（《别录》）。主女人生子余疾，带下病，无子（苏恭）。治 
久咳上气，久疟瘰 ，金疮内漏，小儿 病惊风（时珍。藏器曰∶五月五日，取倒悬者晒 
干，和桂心、薰陆香烧烟，辟蚊子。夜明砂、鳖甲为末，烧烟，亦辟蚊）。 
【发明】时珍曰∶蝙蝠性能泻人，故陈子真等服之皆致死。观后治金疮方，皆致下利， 
其毒可知。《本经》谓其无毒，久服喜乐无忧，《日华》云久服解愁者，皆误后世之言。适 
足以增忧益愁而已。治病可也，服食不可也。 
【附方】旧二，新九。 
仙乳丸∶治上焦热，昼常好瞑。用伏翼（五两重）一枚（连肠胃炙燥），云实（微炒） 
五两，威灵仙三两，牵牛（炒）、苋实各二两，丹砂、雌黄、铅丹各一两，腻粉半两，为末， 
蜜丸绿豆大。每服七丸，食后木通汤下，以知为度。（《普济》） 
久咳上气∶十年、二十年，诸药不效。用蝙蝠除翅、足，烧焦研末。米饮服之。（《百 
一方》） 
久疟不止∶《范汪方》∶用蝙蝠七个，去头、翅、足，捣千下，丸梧桐子大。每服一丸， 
清汤下。鸡鸣时一丸，禺中一丸。 
久疟不止∶伏翼丸∶用蝙蝠一枚（炙），蛇蜕皮一条（烧），蜘蛛五枚（去足，研如膏）， 
鳖甲一枚（醋炙），麝香半两，为末。五月五日午时研匀，以蜘蛛膏入炼蜜和，丸麻子大。 
每温酒下五丸。（《圣惠方》） 
小儿惊痫∶用入蛰蝙蝠一个，入成块朱砂三钱在腹内，以新瓦合， 存性，候冷为末。 
空心分四服（儿小，分五服），白汤下。（《医学集成》） 
小儿慢惊∶返魂丹∶治小儿慢惊，及天吊夜啼。用蝙蝠一枚（去肠、翅，炙黄焦），人 
中白、干蝎（焙）、麝香各一分，为末，炼蜜丸绿豆大。每服乳汁下三丸。（《圣惠方》） 
多年瘰 不愈∶神效方∶用蝙蝠一个，猫头一个，俱撒上黑豆，烧至骨化，为末掺之（干 
即油调敷），内服连翘汤。（《集要》） 
金疮出血不止，成内漏∶用蝙蝠二枚，烧末。水服方寸匕，当下水而血消也。（《鬼遗 
方》） 
腋下狐臭∶用蝙蝠一个，以赤石脂末半两涂遍，黄泥包固，晒干 存性。以田螺水调涂 
腋下，待毒瓦斯上冲，急服下药，行一、二次妙。（《乾坤秘韫》） 
干血气痛∶蝙蝠一个，烧存性。每酒服一钱，即愈。《生生编》 
妇人断产∶蝙蝠一个烧研，以五朝酒浮调下。（《摘玄方》） 
-脑- 
【主治】涂面，去女子面 。服之，令人不忘（苏恭）。 
-血及胆- 
【主治】滴目，令人不睡，夜中见物（藏器。弘景曰∶伏翼目及胆，术家用为 
洞视法。） 
-天鼠屎-（《本经》） 
【释名】鼠法（《本经》）、石肝（同上）、夜明砂（《日华》）、黑砂星。弘景曰∶方家不 
用，俗不识也。 
李当之曰∶即伏翼屎也，《方言》名天鼠尔。 
【修治】时珍曰∶凡采得，以水淘去灰土恶气，取细砂晒干焙用。其砂乃蚊蚋眼也。 
【气味】辛，寒，无毒。之才曰∶恶白蔹、白薇。 
【主治】面痈肿，皮肤洗洗时痛，腹中血气，破寒热积聚，除惊悸（《本经》）。去面上 
黑（《别录》）。烧灰，酒服方寸匕，下死胎（苏恭）。炒服，治瘰 （《日华》）。治马扑损 
痛，以三枚投热酒一升，取清服立止，数服便瘥（苏颂。出《续传信方》）。熬捣为末，拌饭 
与一岁至两岁小儿食之，治无辜病，甚验（慎微）。治疳有效（宗 ）。治目盲障翳，明目除 
疟（时珍）。 
【发明】时珍曰∶夜明砂及蝙蝠，皆厥阴肝经血分药也，能活血消积。故所治目翳盲障 
，疟 疳惊，淋带，瘰 痈肿，皆厥阴之病也。按∶《类说》云∶定海徐道亨患赤眼，食蟹 
遂成内障。五年忽梦一僧，以药水洗之，令服羊肝丸。求其方。僧曰∶用洗净夜明砂、当归 
、蝉蜕、木贼（去节）各一两，为末。黑羊肝四两，水煮烂和，丸梧桐子大。食后熟水下五 
十丸。如法服之，遂复明也。 
【附方】旧一，新十三。 
内外障翳∶夜明砂末，化入猪肝内，煮食饮汁，效。（《直指方》） 
青盲不见∶夜明砂（糯米炒黄）一两，柏叶（微炙）一两。为末，牛胆汁和，丸梧桐子 
大。每夜卧时，竹叶汤下二十丸；至五更，米饮下二十丸，瘥乃止。（《圣惠》） 
小儿雀目∶夜明砂一两，微炒细研，猪胆汁和，丸绿豆大。每米饮下五丸。一方∶加黄 
芩等分为末。米泔煮猪肝，取汁调服半钱。（并《圣惠》） 
五疟不止∶《简要济众》∶用夜明砂末，每冷茶服一钱，立效。《圣惠》∶治疟发作无时， 
经久不瘥。用蝙蝠粪五十粒，朱砂半两，麝香一钱，为末，糯米饭丸小豆大。未发时，白汤 
下十丸 
胎前疟疾∶夜明砂末三钱，空心温酒服。（《经验秘方》） 
咳嗽不止∶蝙蝠去翅足，烧焦为末。一钱，食后白汤下。（《寿域神方》） 
小儿 病∶以红纱袋盛夜明砂，佩之。（《直指方》） 
一切疳毒∶夜明砂五钱，入瓦瓶内，以精猪肉三两薄切，入瓶内，水煮熟了。午前以肉 
与儿食，饮其汁，取下腹中胎毒。次用生姜四两，和皮切炒，同黄连末一两，煮面糊丸黍米 
大。食前米饮服，日三次。（《全幼心鉴》） 
耳出汁∶夜明砂二钱，麝香一字，为末。拭净掺之。（《圣济》） 
溃肿排脓∶夜明砂一两，桂半两，乳香一分。为末，入干砂糖半两。井水调敷。（《直 
指方》） 
腋下狐臭∶夜明砂末，豉汁调敷。同上 
风 牙痛∶夜明砂（炒）、吴茱萸（汤泡，炒）等分为末，蟾酥和，丸麻子大。绵裹二 
丸含之，吐涎。（《普济方》） 



<目录>禽部第四十八卷_禽之二

<篇名>鼠

内容：（累、垒二音。《本经 
【校正】 鼠原在兽部，今据《尔雅》、《说文》移入禽部。 
【释名】 鼠（《本经》）、鼯鼠（《尔雅》）、耳鼠（《山海经》）、夷由（《尔雅》）、 
（《禽经》）、飞生鸟（弘景）。 
时珍曰∶案∶许慎《说文》云∶ ，鼠形、飞走且乳之鸟也。故字从鸟，又名飞生。《本 
经》从鼠，以形似也。此物肉翅连尾，飞不能上，易至 坠，故谓之 。俗谓痴物为 ，义 
取乎此。亦名鼯鼠，与蝼蛄同名。 
【集解】《别录》曰∶ 鼠生山都平谷。 
弘景曰∶此鼠即鼯鼠（飞生鸟）也。状如蝙蝠，大如鸱鸢，毛紫色暗，夜行飞生。人取 
其皮毛与产妇持之，令儿易生。 
颂曰∶今湖岭山中多有之。南人见之，多以为怪。 
宗 曰∶关西山中甚有。毛极密，但向下飞，不能致远。人捕取皮为暖帽。 
时珍曰∶案∶郭氏注《尔雅》云∶鼯鼠状如小狐，似蝙蝠肉翅四足。翅、尾、项、胁毛 
皆紫赤色，背上苍艾色，腹下黄色，喙、颔杂白色。脚短爪长，尾长三尺许。飞而乳子，子 
即随母后。声如人呼，食火烟。能从高赴下，不能从下上高。性喜夜鸣。《山海经》云∶耳 
鼠状如鼠，兔首麋身，以其尾飞。食之不 ，可御百毒。即此也。其形，翅联四足及尾，与 
蝠同，故曰以尾飞。生岭南者，好食龙眼。 
【气味】微温，有毒。 
【主治】堕胎，令易产（《本经》）。 
【发明】颂曰∶人取其皮毛与产妇，临蓐时持之，令儿易生。而《短剧方》乃入服药， 
用 
时珍曰∶ 能飞而且产，故寝其皮，怀其爪，皆能催生，其性相感也。《济生方》治难 
产，金液丸，用其腹下毛为丸服之。 



<目录>禽部第四十八卷_禽之二

<篇名>寒号虫

内容：（宋《开宝》） 
【校正】自虫部移入此。 
【释名】 、独舂，屎名五灵脂。 
时珍曰∶杨氏《丹铅录》谓寒号虫即 ，今从之。 ，《诗》作盍旦，《礼》作曷 
旦，《说文》作 ，《广志》作侃旦，《唐诗》作渴旦，皆随义借名耳。扬雄《方言》云 
∶ ，自关而西谓之 ；自关而东谓之城旦，亦曰倒悬。周、魏、宋、楚谓之独舂。郭 
璞云∶ ，夜鸣求旦之鸟。夏月毛盛，冬月裸体，昼夜鸣叫，故曰寒号，曰 旦。古刑有 
城旦舂，谓昼夜舂米也。故又有城旦、独舂之名。《月令》云∶仲冬，曷旦不鸣。盖冬至阳 
生渐暖故也。其屎名五灵脂者，谓状如凝脂而受五行之灵气也。 
【集解】《志》曰∶五灵脂出北地，寒号虫粪也。 
禹锡曰∶寒号虫四足，有肉翅不能远飞。 
颂曰∶今惟河东州郡有之。五灵脂色黑如铁，采无时。 
时珍曰∶曷旦乃候时之鸟也，五台诸山甚多。其状如小鸡，四足有肉翅。夏月毛采五色 
，自鸣若曰∶凤凰不如我。至冬毛落如鸟雏，忍寒而号曰∶得过且过。其屎恒集一处，气甚 
臊恶，粒大如豆。采之有如糊者，有粘块如糖者。人亦以沙石杂而货之。凡用以糖心润泽者 
为真。 
-肉- 
【气味】甘，温，无毒。 
【主治】食之，补益人（汪颖）。 



<目录>禽部第四十八卷_禽之二

<篇名>五灵脂

内容：【修治】颂曰∶此物多夹沙石，绝难修治。凡用研为细末，以酒飞去沙石，晒 
干收用。 
【气味】甘，温，无毒。恶人参，损人。 
【主治】心腹冷气，小儿五疳，辟疫，治肠风，通利气脉，女子血闭（《开宝》）。 
疗伤冷积聚（苏颂）。凡血崩过多者，半炒半生为末，酒服，能行血止血。治血气刺痛 
甚 
腹诸痛，疝痛，血痢肠风腹痛，身体血痹刺痛，肝疟发寒热，反胃消渴，及痰涎挟血成窠， 
血贯瞳子，血凝齿痛，重舌，小儿惊风，五痫癫疾，杀虫，解药毒，及蛇、蝎、蜈蚣伤（时 
珍）。 
【发明】宗 曰∶五灵脂引经有功，不能生血，此物入肝最速也。尝有人病目中翳。往 
来不定，此乃血所病也。肝受血则能视，目病不治血，为背理也。用五灵脂之药而愈。又有 
人被毒蛇所伤，良久昏愦。一老僧以酒调药二钱灌之，遂苏。仍以滓敷咬处，少顷复灌二钱 
，其苦皆去。问之，乃五灵脂一两，雄黄半两，同为末耳。其后有中蛇毒者，用之咸效。 
时珍曰∶五灵脂，足厥阴肝经药也。气味俱浓，阴中之阴，故入血分。肝主血，诸痛皆 
属于木，诸虫皆生于风；故此药能治血病，散血和血而止诸痛。治惊痫，除疟痢，消积化痰 
，疗疳杀虫，治血痹、血眼诸症，皆属肝经也。失笑散，不独治妇人心痛血痛；凡男女老幼 
，一切心腹、胁肋、少腹痛，疝气，并胎前产后，血气作痛，及血崩经溢，百药不效者，俱 
能奏功。屡用屡验，真近世神方也。又案∶李仲南云∶五灵脂治崩中，非只治血之药，乃去 
风之剂。风，动物也，冲任经虚，被风伤袭营血，以致崩中暴下，与荆芥、防风治崩义同。 
方悟古人识见，深奥如此。此亦一说，但未及肝血虚滞，亦自生风之意。 
【附方】旧六，新三十一。 
失笑散∶治男女老少，心痛腹痛，少腹痛，小肠疝气，诸药不效者，能行能止；妇人妊 
娠 
熬成膏，入水一盏，煎至七分，连药热服。未止再服。一方以酒代醋。一方以醋糊和丸，童 
尿、酒服。（《和剂局方》） 
紫金丸∶治产后恶露不快，腰痛，小腹如刺，时作寒热，头痛不思饮食；又治久有瘀血， 
月水不调，黄瘦不食；亦疗心痛，功与失笑散同。以五灵脂水淘净炒末一两，以好米醋调稀 
，慢火熬膏，入真蒲黄末和，丸龙眼大。每服一丸，以水与童子小便各半盏，煎至七分， 
温服，少顷再服，恶露即下。血块经闭者，酒磨服之。（《杨氏产乳》） 
五灵脂散∶治丈夫脾积气痛，妇人血崩诸痛。飞过五灵脂炒烟尽，研末。每服一钱，温 
酒调下。此药气恶难吃，烧存性乃妙也。或以酒、水、童尿煎服，名抽刀散，治产后心腹、 
胁肋、腰胯痛。能散恶血。如心烦口渴者，加炒蒲黄减半，霹雳酒下。肠风下血者，煎乌梅、 
柏 
产后血晕∶治产妇血晕，不知人事。用五灵脂二两（半生半炒）为末。每服一钱，白水调 
下 
产后腹痛∶五灵脂、香附、桃仁等分研末，醋糊丸，服一百丸。或用五灵脂末，神曲糊 
丸，白术、陈皮汤下。（丹溪方） 
儿枕作痛∶五灵脂慢火炒，研末。酒服二钱。（《危氏》） 
血气刺痛∶五灵脂（生研）三钱，酒一盏煎沸，热服。（《灵苑方》） 
卒暴心痛∶五灵脂（炒）一钱半，干姜（炮）三分，为末。热酒服，立愈。（《事林广记》） 
心脾虫痛不拘男女∶用五灵脂、槟榔等分为末，水煎石菖蒲调服三钱。先嚼猪肉一二片。 
（ 
小儿蛔痛∶五灵脂（末）二钱，白矾（火飞）半钱。每服一钱，水一盏，煎五分，温服。 
当吐虫出，愈。（阎孝忠《集效方》） 
经血不止∶五灵脂炒烟尽，研。每服二钱，当归两片，酒一盏，煎六分，热服，三、五 
度取效。（《经效方》） 
血崩不止∶颂曰∶用五灵脂十两，研末，水五盏，煎三盏，去滓澄清，再煎为膏，入神 
曲末二两和，丸梧桐子大。每服二十丸，空心温酒下，便止，极效。《集要》∶用五灵脂烧研 
，以铁秤锤烧红淬酒，调服。以效为度。 
胎衣不下，恶血冲心∶用五灵脂（半生半炒）研末。每服二钱，温酒下。（《产宝》） 
子肠脱出∶五灵脂烧烟熏之。先以盐汤洗净。（危氏） 
吐血呕血∶《总录》∶五灵脂一两，芦荟二钱，研末，滴水丸芡子大，捏作饼子。每龙脑 
浆水化服二饼。又治血妄行入胃，吐血不止。五灵脂一两，黄 半两。为末。新汲水服二钱。 
吐逆不止∶不拘男女，连日粥饮汤药不能下者，即效。五灵脂治净为末，狗胆汁和，丸 
芡子大。每服一丸，煎生姜酒磨化，猛口热吞，不得漱口，急将温粥少许 
化食消气∶五灵脂一两，木香半两，巴豆四十枚（煨熟去油），为末，糊丸绿豆大。每 
白汤下五丸。（《普济方》） 
久疟不止或一日一发，或一日二、三发，或二、三日一发∶用五灵脂、头垢各一钱，古 
城锻石二钱。研末，饭丸皂子大。每服一丸，五更无根水下即止，神效方也。（《海上》） 
消渴饮水∶竹笼散∶用五灵脂、黑豆（去皮、脐）等分为末。每服三钱，冬瓜皮汤下（无 
皮用叶亦可），日二服。不可更服热药，宜八味丸去附子，加五味子。若小渴者，二、三服 
即止。（《保命集》） 
中风瘫痪∶追魂散∶用五灵脂三两杵碎，以水飞去上面黑浊、下面沙石，挹干研末。每 
服二钱，热酒调下，日一服。继服小续命汤。（《奇效方》） 
手足冷麻∶寇曰∶风冷，气血闭，手足身体疼痛冷麻。五灵脂二两，没药一两，乳香半 
两 
草衍义》） 
骨折肿痛∶五灵脂、白芨各一两，乳香、没药各三钱。为末，熟水同香油调，涂患处。 
（《乾坤秘韫》） 
损伤接骨∶五灵脂一两，茴香一钱。为末。先以乳香末于极痛处敷上，以小黄米粥涂之， 
乃掺二末于粥上，帛裹，木片子夹定，三、五日效。（《儒门事亲》） 
五疳潮热，肚胀发焦∶不可用大黄、黄芩，损伤胃气，恐生别症。五灵脂（水飞）一两， 
胡 
咳嗽肺胀∶皱肺丸∶用五灵脂二两，胡桃仁八个，柏子仁半两，研匀，滴水和丸小豆大。 
每服二十丸，甘草汤下。（《普济》） 
痰血凝结∶紫芝丸∶用五灵脂（水飞）、半夏（汤泡）等分为末，姜汁浸蒸饼丸，梧桐 
子大。 
酒积黄肿∶五灵脂末一两，入麝香少许。饭丸小豆大。每米饮下一丸。（《普济方》） 
目生浮翳∶五灵脂、海螵蛸各等分，为细末。熟猪肝日蘸食。（《明目经验方》） 
重舌胀痛∶五灵脂一两，淘净为末，煎米醋漱。（《经验良方》） 
恶血齿痛∶五灵脂末，米醋煎汁含咽。（《直指方》） 
血痣溃血∶一人旧有一痣，偶抓破，血出一线，七日不止，欲死。或用五灵脂末掺上， 
即止也。（杨拱《医方摘要》） 
血溃怪病∶凡人目中白珠浑黑，视物如常，毛发坚直如铁条，能饮食而不语如醉，名曰 
血溃。以五灵脂为末，汤服二钱，即愈。（夏子益《奇疾方》） 
大风疮癞∶油调五灵脂末，涂之。（《摘玄方》） 
虫虺螫 ∶凡蜈蚣、蛇、蝎毒虫伤，以五灵脂末涂之，立愈。（《金匮钩玄》） 
毒蛇伤螫∶五灵脂为末，酒调二钱服。仍以少末掺疮口，妙。（《普济》）。 
