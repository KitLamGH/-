<目录>谷部第二十二卷

<篇名>谷之一

内容：（麻麦稻类十二种） 

内容：李时珍曰∶太古民无粒食，茹毛饮血。神农氏出，始尝草别谷，以教民耕 ；又尝草别 
药，以救民疾夭。轩辕氏出，教以烹饪，制为方剂，而后民始得遂养生之道。周官有五谷、 
六谷、九谷之名，诗人有八谷、百谷之咏，谷之类可谓繁矣。《素问》云∶五谷为养。麻、 
麦、稷、黍、豆，以配肝、心、脾、肺、肾。职方氏辨九州之谷，地官辨土宜KT 之 
种，以教稼穑树 ，皆所以重民天也。五方之气，九州之产，百谷各异其性，岂可终日食之 
而不知其气味损益乎？于是集草实之可粒食者为谷部，凡七十三种，分为四类∶曰麻麦稻， 
曰稷粟，曰菽豆，曰造酿。旧本米谷部三品共五十九种。今并入九种，移一种入菜部，自草 
部移入一种。 
《神农本草经》七种（梁陶弘景注） 《名医别录》一十九种（陶弘景注） 《唐本草》 
三 
本草》一种（唐李 ） 《食疗本草》三种（唐孟诜） 《开宝本草》二种（宋马志） 《嘉 
本草》三种（宋掌禹锡） 《图经本草》二种（宋苏颂） 《日用本草》一种（元吴瑞） 《本 
草补遗》一种（元朱震亨） 《救荒本草》一种（周定王） 《食鉴本草》一种（明宁原） 《食 
物本草》三种（明汪颖） 《本草纲目》一十五种（明李时珍） 
【附注】魏李当之《药录》 《吴普本草》 宋雷 《炮炙》 齐徐之才《药对》 唐 
杨损之《删繁》 萧炳《四声》 孙思邈《千金》 南唐陈士良《食性》 蜀韩保升《重注 
》宋寇宗 《衍义》 金张元素《珍珠囊》 元李杲《法象》 王好古《汤液》 明王纶 
《集要》 汪机《会编》 陈嘉谟《蒙筌》 
