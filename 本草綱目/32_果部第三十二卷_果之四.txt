
<目录>果部第三十二卷_果之四

<篇名>秦椒

内容：（《本经》中品） 
【校正】自木部移入此。 
【释名】大椒（《尔雅》）、 
【集解】《别录》曰∶秦椒生泰山山谷及秦岭上，或琅琊。八月、 
弘景曰∶今从西来。形似椒而大，色黄黑，味亦颇有椒气。或云即今 树子。 
乃猪椒，恐谬。 
恭曰∶秦椒树、叶及茎、子都似蜀椒，但味短实细尔。蓝田、秦岭间大有之。 
颂曰∶今秦、凤、明、越、金、商州皆有之。初秋生花，秋末结实，九月、十月采之。 
《尔雅》云∶ ，大椒。郭璞注云∶椒丛生，实大者为 也。 
《诗·唐风》云∶椒聊之实，繁衍盈升。陆机《疏义》云∶椒树似茱萸，有针刺。茎叶 
坚而滑泽，味亦辛香。蜀人作茶，吴人作茗，皆以其叶合煮为香。今成皋诸山有竹叶椒，其 
木亦如蜀椒，小毒热，不中合药也，可入饮食中及蒸鸡、豚用。东海诸岛上亦有椒，枝、叶 
皆相似。子长而不圆，甚香，其味似橘皮。岛上獐、鹿食其叶，其肉自然作椒、橘香。今南 
北所生一种椒，其实大于蜀椒，与陶氏及郭、陆之说正相合，当以实大者为秦椒也。 
宗 曰∶此秦地所产者，故言秦椒。大率椒株皆相似，但秦椒叶差大，粒亦大而纹低， 
不若蜀椒皱纹高为异也。然秦地亦有蜀椒种。 
时珍曰∶秦椒，花椒也。始产于秦，今处处可种，最易蕃衍。其叶对生，尖而有刺。四 
月生细花。 
五月结实，生青熟红，大于蜀椒，其目亦不及蜀椒目光黑也。《范子计然》云∶蜀椒出 
武都 
【修治】同蜀椒。 
-椒红- 
【气味】辛，温，有毒。《别录》曰∶生温、熟寒，有毒 
之才曰∶恶栝蒌、防葵，畏雌黄。 
【主治】除风邪气，温中，去寒痹，坚齿发，明目。久服，轻身好颜色，耐老增年通神 
（《本经》）。疗喉痹吐逆疝瘕，去老血，产后余疾腹痛，出汗，利五脏（《别录》）。上气 
咳嗽，久风湿痹（孟诜）。 
治恶风遍身，四肢 痹，口齿浮肿摇动，女人月闭不通，产后恶血痢，多年痢，疗腹中 
冷痛， 
【附方】旧六。 
膏瘅尿多，其人饮少∶用秦椒一分（出汗），瓜蒂二分，为末。水服方寸匕，日三服。（《伤 
寒类要》） 
乃风也∶椒、盐末等分，醋和敷之，良。（《肘后方》） 
损疮中风∶以面作馄饨，包秦椒，于灰中烧之令热，断使开口，封于疮上，冷即易之。 
（孟 
久患口疮∶大椒，去闭口者，水洗面拌，煮作粥，空腹吞之，以饭压下。重者可再服， 
以瘥为度。（《食疗本草》） 
牙齿风痛∶秦椒煎醋含漱。（孟诜《食疗》） 
百虫入耳∶椒末一钱，醋半盏，浸良久，稍稍滴入，自出。（《续十全方》） 



<目录>果部第三十二卷_果之四

<篇名>蜀椒

内容：（《本经》下品） 
【校正】自木部移入此。 
【释名】巴椒（《别录》）、汉椒（《日华》）、 
（唐毅）、点椒。 
时珍曰∶蜀，古国名。汉，水名。今川西成都、广汉、潼川诸处是矣。巴亦国名，又水 
名。今川东重庆、夔州、顺庆、阆中诸处是矣。川则巴蜀之总称，因岷、沱、黑、白四大水， 
分东、西、南、北为四川也。 
【集解】《别录》曰∶蜀椒生武都山谷及巴郡。八月采实，阴干。 
弘景曰∶蜀郡北部人家种之。皮肉浓，腹里白，气味浓。江阳、晋康及建平间亦有而 
细赤，辛而不香，力势不如巴郡者。 
恭曰∶今出金州西城者最佳。 
颂曰∶今归陕及蜀川、陕洛间人家，多作园圃种之。木高四、五尺，似茱萸而小，有针 
刺。叶坚而滑，可煮饮食。四月结子无花，但生于枝叶间，颗如小豆而圆，皮紫赤色，八月 
采实 
时珍曰∶蜀椒肉浓皮皱，其子光黑，如人之瞳仁，故谓之椒目。他椒子虽光黑，亦不似 
之。若土椒，则子无光彩矣。 
【修治】 曰∶凡使南椒须去目及闭口者，以酒拌湿蒸，从巳至午，放冷密盖，无气后 
取出，便入瓷器中，勿令伤风也。 
宗 曰∶凡用秦椒、蜀椒，并微炒使出汗，乘热入竹筒中，以梗捣去里面黄壳，取红用 
，未尽再捣。或只炒热，隔纸铺地上，以碗覆，待冷碾取红用。 
-椒红- 
【气味】辛，温，有毒。 
《别录》曰∶大热。多食，令人乏气喘促。口闭者杀人。 
诜曰∶十月食椒，损气伤心，令人多忘。 
李鹏飞曰∶久食，令人失明，伤血脉。 
之才曰∶杏仁为之使，得盐味佳，畏款冬花、防风、附子、雄黄。可收水银。中其毒者 
，凉水、麻仁浆解之。 
【主治】邪气咳逆，温中，逐骨节皮肤死肌，寒湿痹痛，下气。久服头不白，轻身增年 
（《本经》）。除六腑寒冷，伤寒温疟大风汗不出，心腹留饮宿食，肠 下痢，泄精，女子 
字乳余疾，散风邪瘕结，水肿黄胆，鬼疰蛊毒，杀虫、鱼毒。久服开腠理，通血脉，坚齿发， 
明目，调关节，耐寒暑，可作膏药（《别录》）。治头风下泪，腰脚不遂，虚损留结，破血， 
下诸石水，治咳嗽，腹内冷痛，除齿痛（甄权）。破症结开胸，治天行时气，产后宿血，壮 
阳，疗阴汗，暖腰膝，缩小便，止呕逆（大明）。通神去老，益血，利五脏，下乳汁，灭瘢， 
生毛发（孟诜）。散寒除湿，解郁结，消宿食，通三焦，温脾胃，补右肾命门，杀蛔虫，止 
泄泻（时珍）。 
【发明】颂曰∶服食方∶单服椒红补下，宜用蜀椒乃佳。段成式言椒气下达，饵之益下， 
不上冲也 
时珍曰∶椒纯阳之物，乃手足太阴、右肾命门气分之药。其味辛而麻，其气温以热。 
禀南方之阳，受西方之阴。故能入肺散寒，治咳嗽；入脾除湿，治风寒湿痹，水肿泻痢；入 
右肾补火，治阳衰溲数，足弱久痢诸证。一妇年七十余，病泻五年，百药不效。予以感应丸 
五十丸投之，大便二日不行。再以平胃散加椒红、茴香，枣肉为丸与服，遂瘳。每因怒食举 
发，服之即止。此除湿消食，温脾补肾之验也。按∶《岁时记》言∶岁旦饮椒柏酒以辟疫疠。 
椒乃玉衡星精，服之令人体健耐老；柏乃百木之精，为仙药，能伏邪鬼故也。吴猛真人《服 
椒诀》云∶椒禀五行之气而生，叶青、皮红、花黄、膜白、子黑。其气馨香，其性下行，能 
使火热下达，不致上薰，芳草之中，功皆不及（其方见下）。时珍窃谓椒红丸虽云补肾，不 
分 
水火，未免误人。大抵此方惟脾胃及命门虚寒有湿郁者相宜。若肺胃素热者，大宜远之。故 
丹溪朱氏云∶椒属火，有下达之能。服之既久，则火自水中生。故世人服椒者，无不被其毒 
也。又《上清诀》云∶凡人吃饭伤饱，觉气上冲，心胸痞闷者，以水吞生椒一、二十颗即散。 
取其能通三焦，引正气，下恶气，消宿食也。又戴原礼云∶凡人呕吐，服药不纳者，必有蛔 
在膈间。蛔闻药则动，动则药出而蛔不出。但于呕吐药中，加炒川椒十粒良，盖蛔见椒则头 
伏也。观此，则张仲景治蛔厥乌梅丸中用蜀椒，亦此义也。许叔微云∶大凡肾气上逆，须以 
川椒引之归经则安。 
【附方】旧十二，新二十三。 
椒红丸∶治元脏伤惫，目暗耳聋。服此百日，觉身轻少睡，足有力，是其效也。服及三 
年，心智爽悟，目明倍常，面色红悦，髭发光黑。用蜀椒去目及合口者，炒出汗，曝干，捣 
取红一斤。以生地黄捣自然汁，入铜器中煎至一升，候稀稠得所，和椒末丸梧桐子大。每空 
心暖酒下三十丸。合药时勿令妇人、鸡、犬见。诗云∶其椒应五行，其仁通六义。欲知先有 
功，夜间无梦寐。四时去烦劳，五脏调元气。明目腰不痛，身轻心健记。别更有异能，三年 
精自秘。回老返婴童，康强不思睡。九虫顿消亡，三尸自逃避。若能久饵之，神仙应可冀。 
补益心肾∶《仙方》椒苓丸∶补益心肾，明目驻颜，顺气祛风延年。真川椒一斤（炒去 
汗）， 
白茯苓十两（去皮）。为末，炼蜜丸梧桐子大。每服五十丸，空心盐汤下。忌铁器。（邵真人 
《经验方》） 
虚冷短气∶川椒三两，去目并合口者，以生绢袋盛，浸无灰酒五升中三日，随性饮之。 
腹内虚冷∶用生椒择去不拆者，用四十粒，以浆水浸一宿，令合口，空心新汲水吞下。 
久服暖脏腑，驻颜黑发、明目，令人思饮食。（《斗门方》） 
心腹冷痛∶以布裹椒安痛处，用熨斗熨令椒出汗，即止。（孙真人方） 
冷虫心痛∶川椒四两，炒出汗，酒一碗淋之，服酒。（《寿域神方》） 
阴冷入腹∶有人阴冷，渐渐冷气入阴囊肿满，日夜疼闷欲死。以布裹椒包囊下，热气大 
通，日再易之，以消为度。（《千金》） 
呃噫不止∶川椒四两，炒研，面糊丸梧桐子大。每服十丸，醋汤下，神效。（邵以正《经 
验方》） 
传尸劳疰∶最杀劳虫。用真川椒红色者，去子及合口，以黄草纸二重隔之，炒出汗，取 
放地上，以砂盆盖定，以火灰密遮四旁，约一时许，为细末，去壳，以老酒浸白糕和，丸梧 
子大。每服四十丸，食前盐汤下。服至二斤，其疾自愈。此药兼治诸痹，用肉桂煎汤下；腰 
痛，用茴香汤下；肾冷，用盐汤下。昔有一人病此，遇异人授是方，服至二斤，吐出一虫如 
蛇而安，遂名神授丸。（陈言《三因方》） 
历节风痛∶白虎历节风，痛甚，肉理枯虚，生虫游走痒痛，兼治痹疾，半身不遂。即上 
治劳疰神授丸方。（《世医得效方》） 
寒湿香港脚∶川椒二、三升，稀布囊盛之，日以踏脚。贵人所用。（ 
诸疮中风∶生蜀椒一升，以少面和溲裹椒，勿令漏气，分作两裹，于 灰火中烧熟，刺 
头作孔，当疮上罨之，使椒气射入疮中，冷即易之。须臾疮中出水，及遍体出冷汗，即瘥也。 
（ 
疮肿作痛∶生椒末、釜下土、荞麦粉等分研，醋和敷之。（《外台秘要》） 
囊疮痛痒∶红椒七粒，葱头七个，煮水洗之。一人途中苦此，湘山寺僧授此方，数日愈。 
名 
手足皴裂∶椒四合，以水煮之，去渣渍之，半食顷，出令燥，须臾再浸，候干，涂猪羊 
脑髓，极妙。（《深师方》） 
漆疮作痒∶谭氏方∶用汉椒煎汤洗之。《相感志》云∶凡至漆所，嚼川椒涂鼻上，不生 
漆疮。 
夏月湿泻∶川椒（炒取红）、肉豆蔻（煨）各一两，为末，粳米饭丸梧桐子大。每量人 
米饮服百 
飧泻不化及久痢∶小椒一两（炒），苍术二两（土炒），碾末，醋糊丸梧桐子大。每米饮 
服 
久冷下痢或不痢，腰腹苦冷∶用蜀椒三升。酢渍一宿，曲三升，同椒一升，拌作粥食， 
不过 
老小泄泻∶小儿水泻、及人年五十以上患泻。用椒二两，醋二升，煮醋尽，慢火焙干， 
碾末 
水泻奶疳∶椒一分，去目碾末，酥调，稍稍涂脑上，日三度。（姚和仲《延龄方》） 
食茶面黄∶川椒红，炒碾末，糊丸梧桐子大。每服十丸，茶汤下。（《胜金方》） 
伤寒齿衄∶伤寒呕血，继而齿缝出血不止。用开口川椒四十九粒。入醋一盏，同煎熟， 
入白 
风虫牙痛∶《总录》∶用川椒红末，水和白面丸皂子大，烧热咬之，数度愈。一方∶花椒 
四钱，牙皂七七个，醋一碗，煎漱之。 
头上白秃∶花椒末，猪脂调敷，三、五度便愈。（《普济方》） 
妇人秃鬓∶汉椒四两，酒浸，密室内日日搽之，自然长也。（《圣惠方》） 
蝎螫作痛∶川椒嚼细涂之，微麻即止。（《杏林摘要》） 
百虫入耳∶川椒碾细，浸醋灌之，自出。（危氏方） 
毒蛇咬螫∶以闭口椒及叶，捣封之，良。（《肘后方》） 
蛇入人口∶因熟取凉，卧地下，有蛇入口，不得出者。用刀破蛇尾，纳生椒二、三粒， 
裹定，须臾即自退出也。（《圣惠方》） 
小儿暴惊，啼哭绝死∶蜀椒、左顾牡蛎各六铢，以酢浆水一升，煮五合。每灌一合。（《千 
金方 
舌謇语吃∶川椒，以生面包丸。每服十粒，醋汤送下。（《救急方》） 
痔漏脱肛∶每日空心嚼川椒一钱，凉水送下，三、五次即收。（同上） 
肾风囊痒∶川椒、杏仁研膏，涂掌心，合阴囊而卧，甚效。（《直指方》 
-椒目- 
【气味】苦，寒，无毒。权曰∶苦、辛，有小毒。 
【主治】水腹胀满，利小便（苏恭）。治十二种水气，及肾虚耳猝鸣聋，膀胱急（甄权）。 
止气喘（震亨）。 
【发明】权曰∶椒气下达，故椒目能治肾虚耳鸣。用巴豆、菖蒲同碾细，以松脂、黄蜡 
溶和为挺，纳耳中抽之。治肾气虚，耳中如风水鸣，或如打钟磬之声，猝暴聋者。一日一易， 
神验。 
宗 曰∶椒目治盗汗有功。将目微炒碾细，用半钱，以生猪上唇煎汤一合，睡时调服， 
无不效。盖椒目能行水，又治水蛊也。 
震亨曰∶诸喘不止，用椒目炒碾二钱，白汤调服二、三服以上劫之，后乃随痰、火用药 
时珍曰∶椒目下达，能行渗道，不行谷道，所以能下水燥湿、定喘消蛊也 
【附方】新六。 
水气肿满∶椒目炒，捣如膏，每酒服方寸匕。（《千金方》） 
留饮腹痛∶椒目二两，巴豆一两（去皮心）。熬捣，以枣膏和丸麻子大。每服二丸，吞 
下其痛即止。又方∶椒目十四枚，巴豆一枚，豉十六枚，合捣为二丸。服之，取吐利。（《肘 
后方》） 
痔漏肿痛∶椒目一撮，碾细。空心水服三钱，如神。（《海上方》） 
崩中带下∶椒目炒碾细，每温酒服一勺。（《金匮钩玄》） 
眼生黑花∶年久不可治者。椒目（炒）一两，苍术（炒）一两。为末，醋糊丸梧桐子大。 
每服二十丸，醋汤下。（《本事方》） 
-叶- 
【气味】辛，热，无毒。 
【主治】奔豚、伏梁气，及内外肾钓，并霍乱转筋，和艾及葱碾，以醋拌罨之（大明）。 
杀虫，洗香港脚 
-根- 
【气味】辛，热，微毒。 
【主治】肾与膀胱虚冷，血淋色瘀者，煎汤细饮。色鲜者勿服（时珍。出《证治要诀》）。 



<目录>果部第三十二卷_果之四

<篇名>崖椒

内容：（宋《图经》） 
【释名】野椒。 
【集解】颂曰∶施州一种崖椒，叶大于蜀椒，彼土人四季采皮入药。 
时珍曰∶此即俗名野椒也。不甚香，而子灰色不黑，无光。野人用炒鸡、鸭食。 
-椒红- 
【气味】辛，热，无毒。忌盐。时珍曰∶有毒。 
【主治】肺气上喘，兼咳嗽。并野姜为末，酒服一钱匕（苏颂） 



<目录>果部第三十二卷_果之四

<篇名>蔓椒

内容：（《本经》下品） 
【校正】自木部移入此。 
【释名】猪椒（《别录》）、豕椒（《本经》）、彘椒（《别录》）、 椒（弘景）、狗椒（《别 
录》）、金椒（《图经》）。 
时珍曰∶此椒蔓生，气臭如狗、彘，故得诸名。 
【集解】《别录》曰∶蔓椒生云中川谷及丘冢间。采茎根，煮酿酒。 
弘景曰∶山野处处有之，俗呼为 子。似椒、 
时珍曰∶蔓椒野生林箐间，枝软如蔓，子、叶皆似椒，山人亦食之。《尔雅》云∶椒 
丑，谓其子丛生也。陶氏所谓 子，当作 子，诸椒之通 
-实、根、茎- 
【气味】苦，温，无毒。 
【主治】风寒湿痹，历节疼，除四肢厥气，膝痛，煎汤蒸浴，取汗（《本经》）。根主 
痔，烧末服，并煮汁浸之（藏器）。 
贼风挛急（孟诜）。通身水肿，用枝叶煎汁，熬如饧状，每空心服一匙，日三服（时珍。 
出《千金》）。 



<目录>果部第三十二卷_果之四

<篇名>地椒

内容：（宋《嘉 》） 
【校正】自草部移入此。 
【集解】禹锡曰∶地椒出上党郡。其苗覆地蔓生，茎、叶甚细，花作小朵，色紫白，因 
旧茎而生。 
时珍曰∶地椒出北地，即蔓椒之小者。贴地生叶，形小，味微辛。土人以煮羊肉食，香 
美。 
-实- 
【气味】辛，温，有小毒。 
【主治】淋渫肿痛。可作杀蛀虫药（《嘉 》）。 
【附方】新一。 
牙痛∶地花椒、川芎 尖等分。为末，擦之。（《海上名方》） 



<目录>果部第三十二卷_果之四

<篇名>胡椒

内容：（《唐本草》） 
【校正】自木部移入此。 
【释名】昧履支。 
时珍曰∶胡椒，因其辛辣似椒，故得椒名，实非椒也。 
【集解】恭曰∶胡椒生西戎。形如鼠李子，调食用之，味甚辛辣。 
慎微曰∶按∶段成式《酉阳杂俎》云∶胡椒出摩伽陀国，呼为昧履支。其苗蔓生，茎极 
柔弱，叶长寸半。有细条与叶齐，条条结子，两两相对。其叶晨开暮合，合则裹其子于叶中。 
形似汉椒，至辛辣，六月采，今食料用之。 
时珍曰∶胡椒，今南番诸国及交趾、滇南、海南诸地皆有之。蔓生附树及作棚引之。 
叶如扁豆、山药辈。正月开黄白花，结椒累累，缠藤而生，状如梧桐子，亦无核，生青熟红， 
青 
-实- 
【气味】辛，大温，无毒。 
时珍曰∶辛热纯阳，走气助火，昏目发疮。 
曰∶多食损肺，令人吐血。 
【主治】下气温中去痰，除脏腑中风冷（《唐本》）。 
去胃口虚冷气，宿食不消，霍乱气逆，心腹猝痛，冷气上冲（李 ）。调五脏，壮肾气， 
治冷痢，杀一切鱼、肉、鳖、蕈毒（大明）。去胃寒吐水，大肠寒滑（宗 ）。暖肠胃，除寒 
湿，反 
【发明】宗 曰∶胡椒去胃中寒痰，食已则吐水甚验。大肠寒滑亦可用，须以他药佐之， 
过剂则走气也。 
震亨曰∶胡椒，属火而性燥，食之快膈，喜之者众，积久则脾胃肺气大伤。凡病气疾人 
，益大其祸也。牙齿痛必用胡椒、荜茇者，散其中浮热也。 
时珍曰∶胡椒大辛热，纯阳之物，肠胃寒湿者宜之。热病患食之，动火伤气，阴受其害 
。时珍自少嗜之，岁岁病目，而不疑及也。后渐知其弊，遂痛绝之，目病亦止。才食一、二 
粒，即便昏涩。此乃昔人所未试者。盖辛走气，热助火，此物气味俱浓故也。病咽喉口齿者， 
亦宜忌之。 
近医每以绿豆同用，治病有效。盖豆寒椒热，阴阳配合得宜，且以豆制椒毒也。按∶张 
从正《儒门事亲》云∶噎膈之病，或因酒得，或因气得，或因胃火。医氏不察，火里烧姜， 
汤中煮桂；丁香未已，豆蔻继之；荜茇未已，胡椒继之。虽曰和胃，胃本不寒；虽曰补胃， 
胃本不虚。况三阳既结，食必上潮，只宜汤丸小小润之可也。时珍窃谓此说虽是，然亦有食 
入反出、无火之证，又有痰气郁结、得辛热暂开之证，不可执一也。 
【附方】旧二，新二十二。 
心腹冷痛∶胡椒三七枚，清酒吞之。或云一岁一粒。（孟诜《食疗》） 
心下大痛∶《寿域方》∶用椒四十九粒，乳香一钱，研匀。男用生姜、女用当归酒下。又 
方∶用椒五分，没药三钱，研细。分二服，温酒下。又方∶胡椒、绿豆各四十九粒研烂，酒 
下神效。 
霍乱吐泻∶孙真人∶用胡椒三十粒，以饮吞之。《直指方》∶用胡椒四十九粒，绿豆一 
百四十九粒。研匀，木瓜汤服一钱。 
反胃吐食∶戴原礼方∶用胡椒醋浸，晒干，如此七次，为末，酒糊丸梧桐子大。每服三、 
四十丸，醋汤下。《圣惠方》∶用胡椒七钱半，煨姜一两，水煎，分二服。《是斋百一方》∶用 
胡椒、半夏（汤泡）等分，为末， 
夏月冷泻及霍乱∶用胡椒碾末，饭丸梧桐子大。每米饮下四十丸。（《卫生易简方》） 
赤白下痢∶胡椒、绿豆各一岁一粒，为末，糊丸梧桐子大。红用生姜、白用米汤下。（《集 
简方》） 
大小便闭，关格不通，胀闷二、三日则杀人∶胡椒二十一粒，打碎，水一盏，煎六分， 
去滓，入芒硝半两，煎化服。（《总录》） 
小儿虚胀∶塌气丸∶用胡椒一两，蝎尾半两。为末，面糊丸粟米大。每服五七丸，陈米 
饮下。一加莱菔子半两。（钱乙方）虚寒积癖在背膜之外，流于两胁，气逆喘急，久则营卫 
凝 
滞，溃为痈疽，多致不救∶用胡椒二百五十粒，蝎尾四个，生木香二钱半，为末，粟米饭丸 
绿豆大。每服二十丸，橘皮汤下。名磨积丸。（《济生方》） 
房劳阴毒∶胡椒七粒，葱心二寸半，麝香一分，捣烂，以黄蜡溶和，做成条子，插入阴 
内，少顷汗出即愈。（孙氏《集效方》） 
惊风内钓∶胡椒、木鳖子仁等分。为末，醋调黑豆末，和杵，丸绿豆大。每服三、四十 
丸，荆芥汤下。（《圣惠》） 
发散寒邪∶胡椒、丁香各七粒。碾碎，以葱白捣膏，和涂两手心，合掌握定，夹于大腿 
内侧，温覆取汗则愈。（《伤寒蕴要》） 
伤寒咳逆，日夜不止，寒气攻胃也∶胡椒三十粒（打碎），麝香半钱，酒一钟，煎半钟， 
热服。（《圣惠方》） 
风虫牙痛∶《卫生易简方》∶用胡椒、荜茇等分，为末，蜡丸麻子大。每用一丸，塞蛀孔 
中。《韩氏医通》∶治风、虫、客寒，三般牙痛，呻吟不止。用胡椒九粒，绿豆十一粒，布裹 
捶碎，以丝绵包作一粒，患处咬定，涎出吐去，立愈。《普济方》∶用胡椒一钱半，以羊脂拌 
打四十丸，擦之追涎。 
阿伽陀丸∶治妇人血崩。用胡椒、紫檀香、郁金、茜根、小柏皮等分。为末，水丸梧桐 
子大。每服二十丸，阿胶汤下。时珍曰∶按《酉阳杂俎》∶胡椒出摩伽陀国。此方之名，因 
此而讹者也。 
沙石淋痛∶胡椒、朴硝等分。为末。每服用二钱，白汤下，日二。名二拗散。（《普济 
方》） 
蜈蚣咬伤∶胡椒，嚼封之，即不痛。（《多能鄙事》） 



<目录>果部第三十二卷_果之四

<篇名>毕澄茄

内容：（宋《开宝》） 
【校正】自草部移入此。 
【释名】毗陵茄子。 
时珍曰∶皆番语也。 
【集解】藏器曰∶毕澄茄生佛誓国。状似梧桐子及蔓荆子而微大。 
曰∶胡椒生南海诸国。向阴者为澄茄，向阳者为胡椒。按∶顾微《广州志》云∶澄茄 
生诸海国，乃嫩胡椒也。青时就树采摘，柄粗而蒂圆。 
颂曰∶今广州亦有之。春夏生叶，青滑可爱。结实似梧桐子，微大。八月、九月采之。 
时珍曰∶海南诸番皆有之。蔓生，春开白花，夏结黑实，与胡椒一类二种，正如大腹之 
与槟榔相近耳。 
【修治】 曰∶凡采得，去柄及皱皮了，用酒浸蒸之，从巳至酉，杵细晒干，入药用。 
-实- 
【气味】辛，温，无毒。 曰∶辛、苦，微温。 
【主治】下气消食，去皮肤风，心腹间气胀，令人能食，疗鬼气。能染发及香身（藏器）。 
治一切冷气痰 ，并霍乱吐泻，肚腹痛，肾气膀胱冷 
【附方】旧一，新五。 
脾胃虚弱，胸膈不快，不进饮食∶用荜澄茄为末，姜汁打神曲糊，丸梧桐子大。每姜汤 
下七十丸，日二服。《济生方》 
噎食不纳∶荜澄茄、白豆蔻等分。为末。干舐之。（《寿域神方》）反胃吐食，吐出黑汁， 
治不愈者∶用荜澄茄为末，米糊丸梧桐子大。每姜汤下三、四十丸，日一服。愈后服平胃散 
三百帖。（《永类钤方》） 
伤寒咳逆呃噫，日夜不定者∶用荜澄茄、高良姜各等分，为末。每服二钱，水六分，煎 
十沸，入酢少许，服之。（苏颂《图经》）痘疮入目，羞明生翳∶荜澄茄末，吹少许入鼻中， 
三、五次效。（《飞鸿集》） 
鼻塞不通，肺气上攻而致者∶荜澄茄丸∶用荜澄茄半两，薄荷叶三钱，荆芥穗一钱半， 
为末，蜜丸芡子大。时时含咽。（《御药院方》） 
【附录】山胡椒（《唐本草》） 
恭曰∶所在有之。似胡椒，色黑 
滞气，俗用有效。 



<目录>果部第三十二卷_果之四

<篇名>吴茱萸

内容：（《本经》中品） 
【校正】自木部移入此。 
【释名】藏器曰∶茱萸南北总有，入药以吴地者为好，所以有吴之名也。 
时珍曰∶茱萸二字义未详。萸有俞、由二音。 
【集解】《别录》曰∶吴茱萸生上谷川谷及冤句。九月九日采，阴 
颂曰∶今处处有之，江浙、蜀汉尤多。木高丈余，皮青绿色。叶似椿而阔浓，紫色。三 
月开红紫细花。七月、八月结实似椒子，嫩时微黄，至熟则深紫。或云∶颗粒紧小，经久色 
青绿者，是吴茱萸；颗粒大，经久色黄黑者，是食茱萸。恐亦不然。按∶《周处风土记》云∶ 
俗尚九月九日谓之上九，茱萸到此日气烈熟色赤，可折其房以插头，云辟恶气御冬。又《续 
齐谐记》云∶汝南桓景随费长房学道。长房谓曰∶九月九日汝家有灾厄，宜令急去，各作绛 
囊盛茱萸以系臂上，登高饮菊花酒，此祸可消。景如其言，举家登高山，夕还见鸡、犬、牛、 
羊一时暴死。长房闻之曰∶此代之矣。故人至此日登高饮酒，戴茱萸囊，由此尔。 
时珍曰∶茱萸枝柔而肥，叶长而皱，其实结于梢头，累累成簇而无核，与椒不同。一种 
粒大，一种粒小，小者入药为胜。《淮南万毕术》云∶井上宜种茱萸，叶落井中，人饮其水， 
无瘟疫。 
【修治】 曰∶凡使去叶梗，每十两以盐二两投东流水四斗中，分作一百度洗之，自然 
无涎，晒干入丸散用之。若用醋煮者，每十两用醋一镒，煮三十沸后，入茱萸熬干用。 
宗 曰∶凡用吴茱萸，须深汤中浸去苦烈汁七次，始可焙用。 
【气味】辛，温，有小毒。权曰∶辛、苦，大热，有毒。 
好古曰∶辛、苦，热。气味俱浓，阳中阴也。半浮半沉，入足太阴经血分，少阴、厥阴 
经气分。 
思邈曰∶陈久者良，闭口者有毒。多食伤神，令人起伏气，咽喉不通。 
时珍曰∶辛热，走气动火，昏目发疮。 
之才曰∶蓼实为之使。恶丹参、硝石、白垩，畏紫石英。 
【主治】温中下气，止痛，除湿血痹，逐风邪，开腠理，咳逆寒热（《本经》）。利五脏， 
去痰冷逆气，饮食不消，心腹诸冷绞痛，中恶，心腹痛（《别录》）。霍乱转筋，胃冷吐泻腹 
痛，产后心痛，治遍身 痹刺痛，腰脚软弱，利大肠壅气，肠风痔疾，杀三虫（甄权）。杀 
恶 
虫毒，牙齿虫 ，鬼魅疰气（藏器）。下产后余血，治肾气、香港脚水肿，通关节，起阳健脾 
（大明）。主痢，止泻，浓肠胃，肥健人（孟诜）。治痞满塞胸，咽膈不通，润肝燥脾（好古）。 
开郁化滞，治吞酸，厥阴痰涎头痛，阴 
【发明】颂曰∶段成式言椒气好下，茱萸气好上。言其冲膈，不可为服食之药，故多食 
冲眼又脱发也。 
宗 曰∶此物下气最速，肠虚人服之愈甚。 
元素曰∶气味俱浓，浮而降，阳中阴也。其用有三∶去胸中逆气满塞，止心腹感寒， 
痛，消宿酒，为白豆蔻之使也。 
杲曰∶浊阴不降，厥气上逆，咽膈不通，食则令人口开目瞪，阴寒隔塞，气不得上下。 
此病不已，令人寒中，腹满膨胀下利。宜以吴茱萸之苦热，泄其逆气，用之如神，诸药不可 
代也。不宜多用，恐损元气。 
好古曰∶冲脉为病，逆气里急，宜此主之。震、坤合见，其色绿。故仲景吴茱萸汤、当 
归四逆汤方，治厥阴病及温脾胃，皆用此也。 
时珍曰∶茱萸辛热，能散能温；苦热，能燥能坚。故其所治之症，皆取其散寒温中、燥 
湿解郁之功而已。案∶《朱氏集验方》云∶中丞常子正苦痰饮，每食饱或阴晴节变率同，十 
日一发，头疼背寒，呕吐酸汁，即数日伏枕不食，服药罔效。宣和初为顺昌司禄，于太守蔡 
达道席上，得吴仙丹方服之，遂不再作。每遇饮食过多腹满，服五、七十丸便已。少顷小便 
作茱萸气，酒饮皆随小水而去。前后痰药甚众，无及此者。用吴茱萸（汤泡七次）、茯苓等 
分， 
为末，炼蜜丸梧桐子大。每熟水下五十丸。梅杨卿方∶只用茱萸酒浸三宿，以茯苓末拌之， 
晒干。每吞百粒，温酒下。又咽喉口舌生疮者，以茱萸末醋调贴两足心，移夜便愈。其性虽 
热，而能引热下行，盖亦从治之义；而谓茱萸之性上行不下者，似不然也。有人治小儿痘疮 
口噤者，啮茱萸一、二粒，抹之即开，亦取其辛散耳。 
【附方】旧二十四，新二十二。 
风 痒痹∶茱萸一升，酒五升，煮取一升半，温洗之，立止。（孟诜《食疗》）贼风口偏， 
不能语者∶茱萸一升，姜豉三升，清酒五升，和煎五沸，待冷服半升，一日三服，得少汗即 
瘥。（同上） 
冬月感寒∶吴茱萸五钱。煎汤服之，取汗。 
头风作痛∶茱萸煎浓汤，以绵染，频拭发根良。（《千金翼方》） 
呕涎头痛∶吴茱萸汤∶用茱萸一升，枣二十枚，生姜一大两，人参一两，以水五升，煎 
取三升，每服七合，日三服。（仲景方） 
呕而胸满∶方同上。 
香港脚冲心∶吴茱萸、生姜擂汁饮，甚良。（孟诜方） 
肾气上哕∶肾气自腹中起，上筑于咽喉，逆气连属而不能出，或至数十声，上下不得喘 
息。此由寒伤胃脘，肾虚气逆，上乘于胃，与气相并。《难经》谓之哕。《素问》云∶病深者， 
其声哕。宜服此方。如不止，灸期门、关元、肾俞穴。用吴茱萸（醋炒热）、橘皮、附子（去 
皮）各一两，为末，面糊丸梧桐子大。每姜汤下七十丸。（孙氏《仁存方》） 
阴毒伤寒，四肢逆冷∶用茱萸一升，酒拌湿，绢袋二个，包蒸极热，更互熨足心。候气 
透， 
中恶心痛∶吴茱萸五合。酒三升，煮沸，分三服。（ 
心腹冷痛∶方同上。（《千金》） 
冷气腹痛∶吴茱萸二钱擂烂，以酒一钟调之。用香油一杯，入锅煎热，倾茱萸酒入锅， 
煎一滚，取服立止。（唐瑶《经验方》） 
脾元气痛，发歇不可忍∶用茱萸一两，桃仁一两。和炒茱萸焦，去茱萸，取桃仁去皮尖， 
研细，葱白三茎，煨熟，酒浸温服。（《经验 
寒疝往来∶吴茱萸一两，生姜半两，清酒一升，煎温分服。（《肘后方 
小肠疝气∶夺命丹∶治远年近日，小肠疝气，偏坠掣疼，脐下撮痛，以致闷乱，及外肾 
肿硬，日渐滋长，及阴间湿痒成疮。用吴茱萸（去梗）一斤，分作四分∶四两酒浸，四两醋 
浸， 
四两汤浸，四两童子小便浸一宿，同焙干，泽泻二两，为末，酒糊丸梧桐子大。每服五十丸， 
空心盐汤或酒吞下。《如宜方》名星斗丸。（《和剂局方》） 
小儿肾缩乃初生受寒所致∶用吴茱萸、硫黄各半两。同大蒜研，涂其腹；仍以蛇床子烟 
熏之。 
妇人阴寒十年无子者∶用吴茱萸、川椒各一升。为末，炼蜜丸弹子大。绵裹纳阴中，日 
再易之。但子宫开，即有子也。（《经心录》） 
子肠脱出∶茱萸三升，酒五升，煎二升，分三服。（《兵部手集》） 
醋心上攻如浓醋∶用茱萸一合，水三盏，煎七分，顿服。近有人心如蜇破，服此，二十 
年不发也。累用有效。（同上） 
食已吞酸，胃气虚冷者∶吴茱萸（汤泡七次焙）、干姜（炮）等分。为末，汤服一钱。（《圣 
惠方》） 
转筋入腹∶茱萸（炒）二两，酒二盏，煎一盏，分二服。得下即安。（《圣济录》） 
霍乱干呕不止∶吴 
多年脾泄∶老人多此，谓之水土同化。吴茱萸三钱泡过，入水煎汁，入盐少许，通口服。 
盖茱萸能暖膀胱，水道 
脏寒泄泻，倦怠减食∶吴茱萸（汤泡过，炒），猪脏半条，去脂洗净，装满扎定，文火 
煮熟， 
滑痢不止∶方同上。 
下痢水泄∶吴茱萸（泡，炒）、黄连（炒）各二钱，水煎服。未止再服。（《圣 
赤白下痢∶《和剂局方》戊己丸∶治脾胃受湿，下痢腹痛，米谷不化。用吴茱萸、黄连、 
白芍药各一两，同炒为末，蒸饼丸梧桐子大。每服二、三十丸，米饮下。《百一选方》变通 
丸∶治赤白痢日夜无度，及肠风下血。用川黄连二两，吴茱萸二两（汤泡七次），同炒香， 
拣 
出各自为末，粟米饭丸梧桐子大，另收。每服三十丸。赤痢，甘草汤下黄连丸；白痢，干姜 
汤下茱萸丸；赤白痢，各用十五丸，米汤下。此乃浙西河山纯老以传苏韬光者，救人甚效。 
邓笔峰《杂兴方》二色丸∶治痢及水泄肠风。用吴茱萸二两，黄连二两，同炒香，各自为末。 
以百草霜末二两，同黄连作丸；以白芍药末二两，同茱萸作丸。各用饭丸梧桐子大，各收。 
每服五十丸∶赤痢，乌梅汤下连霜；白痢，米饮下茱芍丸；赤白痢，各半服之。 
赤痢脐痛∶茱萸合黑豆汤吞之。（《千金方》）肠痔常血，下部痒痛如虫咬者∶掘地作坑 
烧赤，以酒沃之，捣茱萸二升入坑，乘热坐有孔板熏之，冷乃下。不过三、四度愈。（《肘 
后方》） 
腹中症块∶茱萸三升捣，和酒煮熟，布裹熨症上。冷更炒热，更番熨之。症移走，逐熨 
之 
产后盗汗，啬啬恶寒∶茱萸一鸡子大。酒三升，渍半日，煮服。（《千金翼》） 
口疮口疳∶茱萸末，醋调涂足心，一夕愈。（《集简方》） 
咽喉作痛∶方同上。 
牙齿疼痛∶茱萸煎酒，含漱之。（孟诜《本草》） 
小儿头疮∶吴茱萸，炒焦，为末，入汞粉少许，猪脂、醋调涂之。（《圣惠方》） 
小儿瘭疮∶一名火灼疮，一名火烂疮。茱萸煎酒，拭之良。（《兵部手集》） 
老小风疹∶方同上。（《千金》） 
痈疽发背及发乳诸毒∶用吴茱萸一升，捣为末。用苦酒调涂帛上，贴之。（《外台秘 
要》） 
阴下湿痒∶吴茱萸煎汤，频洗取效。（同上） 
骨在肉中不出者∶咀茱萸封之，骨当腐出。（孟诜《食疗》） 
鱼骨入腹，刺痛不得出者∶吴茱萸水煮一盏，温服，其骨必软出。未出再服。（同上） 
蛇咬毒疮∶用吴茱萸一两为末。冷水和，作三服，立安。（《胜金方》） 
肩疽白秃∶并用吴茱萸盐淹过，炒研，醋和涂之。（《活幼口议》） 
寒热怪病∶寒热不止，数日四肢坚如石，击之似钟磬声，日渐瘦恶。用茱萸、木香 
等分，煎汤饮之愈。（夏子益方） 
-叶- 
【气味】辛、苦，热，无毒。 
【主治】霍乱下气，止心腹痛冷气。内外肾钓痛，盐碾罨之，神验，干即易。转筋者同 
艾捣，以醋和罨之（大明）。治大寒犯脑，头痛，以酒拌叶，袋盛蒸熟，更互枕熨之，痛止 
为度（时珍） 
-枝- 
【主治】大小便卒关格不通，取南行枝，如手第二指中节，含之立下（苏颂。出姚僧坦 
《集验方》）。 
-根及白皮- 
【气味】同叶。 
【主治】杀三虫（《本经》）。蛲虫。治喉痹咳逆，止泄注，食不消，女子经产余血，疗 
白癣（《别录》）。杀牙齿虫，止痛（藏器）。治中恶 
【附方】旧二，新二。 
寸白虫∶茱萸东北阴细根（大如指者勿用，洗去土）四两，切，以水、酒各一升渍一宿， 
平旦分再服，当取虫下。（《千金方》） 
肝劳生虫，眼中赤脉∶吴茱萸根（为末）一两半，粳米半合，鸡子白三个，化蜡一两半。 
和丸小豆大。每米汤下三十丸，当取虫下。 
脾劳发热，有虫在脾中为病，令人好呕者∶取东行茱萸根（大者）一尺，大麻子八升， 
橘 
皮二两，三物 咀，以酒一斗，浸一宿，微火薄暖之，绞去滓，平旦空腹服一升，取虫下， 
或死或半烂，或下黄汁。凡作药时，切忌言语。（《删繁方》） 
肾热肢肿拘急∶茱萸根一合半，桑白皮三合，酒二升，煮一升，日二 



<目录>果部第三十二卷_果之四

<篇名>食茱萸

内容：（《唐本草》） 
【校正】自木部移入此，并入《拾遗》 子。 
【释名】KT （音杀）、 （音毅）、艾子 
辣子。 
弘景曰∶《礼记》名 ，而俗中呼为KT 子，当是不识 字也。 
恭曰∶《尔雅》云∶椒KT 丑 。陆机《诗疏》云∶椒，KT 属也。并有KT 名，陶 
说误矣。 
时珍曰∶此即 子也。蜀人呼为艾子，楚人呼为辣子，古人谓之 及KT 子。因其辛 
辣，蜇口惨腹，使人有杀毅党然之状，故有诸名。苏恭谓茱萸之开口者为食茱萸。孟诜谓茱 
萸之闭口者为 子。马志谓粒大、色黄黑者为食茱萸，粒紧小、色青绿者为吴茱萸。陈藏器 
谓吴、食二茱萸是一物，入药以吴地者为良，不当重出此条，只可言汉与吴，不可言食与不 
食。时珍窃谓数说皆因茱萸二字相混致误耳。不知吴茱、食茱乃一类二种。茱萸取吴地者入 
药，故名吴茱萸。 子则形味似茱萸，惟可食用，故名食茱萸也。陈藏器不知食茱萸即 子， 
重出 子一条，正自误矣。按∶曹宪《博雅》云∶ 子、越椒，茱萸也。郑樵《通志》云∶ 
子，一名食 
【集解】颂曰∶ 子出闽中、江东。其木高硕似樗，茎间有刺。其子辛辣如椒，南人淹 
藏作果品，或以寄远。《吴越春秋》云 
又曰∶食茱萸，南北皆有之。其木亦甚高硕，有长及百尺者。枝茎青黄，上有小白点。 
叶类油麻，其花黄色。蜀人呼为艾子，《礼记》所谓 者是也。 、艾，声相近也。宜入食 
羹中，能发辛香。 
时珍曰∶食茱萸、 子、辣子，一物也。高木长叶，黄花绿子，丛簇枝上。 
味辛而苦，土人八月采，捣滤取汁，入锻石搅成，名曰艾油，亦曰辣米油，始辛辣蜇口， 
入 
-实- 
【气味】辛、苦，大热，无毒。时珍曰∶有小毒，动脾火，病目者忌之。 
颖曰∶发疮痔、浮肿、虚恚。 
之才曰∶畏紫石英。 
【主治】功同吴茱萸，力稍劣尔。疗水气用之佳（苏恭）。 
心腹冷气痛，中恶，除咳逆，去脏腑冷，温中，甚良（孟诜）。 
疗蛊毒飞尸着喉口者，刺破，以子揩之，令血出，当下涎沫。煮汁服之，去暴冷腹痛， 
食不消，杀腥物（藏器）。治冷痢带下，暖胃燥湿（时珍）。 
【附方】新二。 
赤白带下∶ 子、石菖蒲等分，为末。每旦盐、酒温服二钱。（《经验方》） 
久泻虚痢腹痛者∶ 子丸治之。 子、肉豆蔻各一两，陈米一两半。以米一分同二味炒 
黄为末；一分生碾为末，粟米粥丸梧桐子大。每陈米饮下五十丸，日三服。（《 



<目录>果部第三十二卷_果之四

<篇名>盐麸子

内容：（《开宝》） 
【校正】自木部移入此。 
【释名】五 （音倍）、盐肤子（《纲目》）、盐梅子（同）、盐 子（同）、木盐（《通志》）、 
天盐（《灵草篇》）、叛奴盐（ 
藏器曰∶蜀人谓之酸桶，亦曰酢桶。吴人谓之盐麸。戎人谓之木盐。 
时珍曰∶其味酸、咸，故有诸名。《山海经》云∶橐山多 木。郭璞注云∶ 木出蜀中， 
七、八月吐穗，成时如有盐粉，可以酢羹。即此也。后人 
【集解】藏器曰∶盐麸子生吴、蜀山谷。树状如椿。七月子成穗，粒如小豆。上有盐似 
雪，可为羹用。岭南人取子为末食之，酸咸止渴，将以防瘴。 
时珍曰∶肤木即 木，东南山原甚多。 
木状如椿。其叶两两对生，长而有齿，面青背白，有细毛，味酸。正叶之下，节节两边， 
有直叶贴茎，如箭羽状。五、六月开花，青黄色成穗，一枝累累。七月结子，大如细豆而扁， 
生青，熟微紫色。其核淡绿，状如肾形。核外薄皮上有薄盐，小儿食之，滇、蜀人采为木盐。 
叶上有虫，结成五倍子，八月取之。详见虫部。《后魏书》云∶勿吉国，水气咸凝，盐生树 
上。即此物也。别有咸平树、咸草、酸角，皆其类也。附见于下∶ 
【附录】咸平树 真腊国人，不能为酸，但用咸平树叶 
-酸角- 
云南、临安诸处有之。状如猪牙皂荚，浸水和羹，酸美如醋。 
-咸草- 
扶桑东有女国，产咸草。叶似邪蒿，而气香味咸，彼人食之。 
-子- 
【气味】酸、咸，微寒，无毒。盐霜制汞、硫。 
【主治】除痰饮瘴疟，喉中热结喉痹，止渴，解酒毒黄胆，飞尸蛊毒，天行寒热，痰 
嗽，变白，生毛发，去头上白屑，捣末服之（藏器）。生津，降火化痰，润肺滋肾，消毒止 
痢收汗，治风湿眼病（时珍）。 
【发明】时珍曰∶盐麸子气寒味酸而咸，阴中之阴也。咸能软而润，故降火化痰消毒； 
酸能收而涩，故生津润肺止痢。肾主五液∶入肺为痰，入脾为涎，入心为汗，入肝为泪，自 
入为唾，其本皆水也。盐麸、五倍先走肾、肝，有救水之功。所以痰涎、盗汗、风湿、下泪、 
涕唾之证，皆宜用之。 
-树白皮- 
【主治】破血止血，蛊毒血痢，杀蛔虫，并煎服之（《开 
-根白皮- 
【主治】酒疸，捣碎，米泔浸一宿，平旦空腹温服一、二升（《开宝》）。诸骨鲠，以醋 
煎浓汁，时呷之（时珍）。 
【发明】时珍曰∶按∶《本草集议》云∶盐麸子根能软鸡骨。岑公云∶有人被鸡骨鲠， 
项肿可畏。用此根煎醋，啜至三碗，便吐出也。又彭医官治骨鲠，以此根捣烂，入盐少许， 
绵裹，以线系定吞之，牵引上下，亦钓出骨也。 



<目录>果部第三十二卷_果之四

<篇名>醋林子

内容：（《图经》） 
【校正】自外类移入此。 
【释名】时珍曰∶以味得名。 
【集解】颂曰∶醋林子，生四川邛州山野林箐中。木高丈余，枝叶繁茂。三月开白花， 
四出。九月、十月子熟，累累数十枚成朵，生青熟赤，略类樱桃而蒂短。熟时采之阴干，连 
核用。土人以盐、醋收藏，充果食。其叶味酸，夷獠人采得，入盐和鱼 
-实- 
【气味】酸，温，无毒。 
【主治】久痢不瘥，及痔漏下血，蛔咬心痛，小儿疳蛔，心腹胀满黄瘦，下寸白虫 
，单捣为末，酒调一钱匕服之甚效。盐、醋藏者，食之生津液，醒酒止渴。多食，令人口 
舌粗拆也（苏颂）。 



<目录>果部第三十二卷_果之四

<篇名>茗

内容：（《唐本草》） 
【校正】自木部移入此。 
【释名】苦KT （搽、 
颂曰∶郭璞云∶早采为荼，晚采为茗，一名 ，蜀人谓之苦荼。 
陆羽云∶其名有五∶一荼，二 ，三 ，四茗 
时珍曰∶杨慎《丹铅录》云∶荼，即古茶字（音途）。《诗》云“谁谓荼苦，其甘如荠” 
是也。颜师古云∶汉时荼陵，始转途音为宅加切，或言六经无茶字，未深考耳。 
【集解】《神农食经》曰∶荼茗生益州及山陵道旁。凌冬不死，三 
恭曰∶茗生山南。汉中山谷。《尔雅》云∶ ，苦荼。郭璞注云∶树小似栀子。冬生叶， 
可 
颂曰∶今闽、浙、蜀荆、江湖、淮南山中皆有之，通谓之荼。春中始生嫩叶，蒸焙去苦 
水，末之乃可饮。与古所食，殊不同也。陆羽《茶经》云∶茶者，南方嘉木。自一尺、二尺 
至数十尺，其巴川峡山有两人合抱者，伐而掇之。木如瓜芦，叶如栀子，花如白蔷薇，实如 
榈，蒂如丁香，根如胡桃。其上者生烂石，中者生砾壤，下者生黄土。艺法如种瓜，三岁 
可采。阳崖阴林。紫者上，绿者次；笋者上，芽者次；叶卷者上，舒者次。在二月、三月、 
四月之间，茶之笋者，生于烂石之间，长四五寸，若蕨之始抽，凌露采之。茶之芽者，发于 
丛薄之上，有三枝、四枝、五枝，于枝颠采之。采得蒸焙封干，有千类万状也。略而言之∶ 
如胡人靴者蹙缩然，如 牛臆者廉 然，浮云出山者轮 然，飙风拂水者涵澹然，皆茶之精 
好者也。如竹箨，如霜荷，皆茶之瘠老者也。其别者，有石楠芽、枸杞芽、枇杷芽，皆治风 
疾。又有皂荚芽、槐芽、柳芽，乃上春摘其芽和茶作之。故今南人输官茶，往往杂以众叶。 
惟茅芦竹箬之类不可入，自余山中草木芽叶，皆可和合，椿、柿尤奇。真茶性冷，惟雅州蒙 
山出者温而主疾。毛文锡《茶谱》云∶蒙山有五顶，上有茶园，其中顶曰上清峰。昔有僧人 
病冷且久，遇一老父谓曰∶蒙之中顶茶，当以春分之先后，多构人力，俟雷发声，并手采择， 
三日而止。若获一两，以本处水煎服，即能祛宿疾；二两当眼前无疾，三两能固肌骨，四两 
即为地仙矣。其僧如说，获一两余服之，未尽而疾瘳。其四顶茶园，采摘不废。惟中峰草木 
繁密，云雾蔽亏，鸷兽时出，故人迹不到矣。近岁稍贵此品，制作亦精于他处。 
陈承曰∶近世蔡襄述闽茶极备。惟建州北苑数处产者，性味与诸方略不同。今亦独名蜡 
茶，上供御用。碾治作饼，日晒得火愈良。其他者或为芽，或为末收贮，若微见火便硬，不 
可久收，色味俱败。惟鼎州一种芽茶，性味略类建茶，今汴中及河北、京西等处磨为末，亦 
冒腊茶者，是也。 
宗 曰∶苦荼即今茶也。陆羽有《茶经》，丁谓有《北苑茶录》，毛文锡有《茶谱》，蔡 
宗颜有《茶对》，皆甚详。 
然古人谓茶为雀舌、麦颗，言其至嫩也。又有新芽一发，便长寸余，其粗如针，最为上 
品，其根干、水土力皆有余故也。雀舌、麦颗又在下品，前人未知尔。 
时珍曰∶茶有野生、种生，种者用子。其子大如指顶，正圆黑色。其仁入口，初甘后苦 
，最戟人喉，而闽人以榨油食用。二月下种，一坎须百颗乃生一株，盖空壳者多故也。畏水 
与日，最宜坡地荫处。清明前采者上，谷雨前者次之，此后皆老茗尔。采、蒸、揉、焙、修 
造皆有法，详见《茶谱》。茶之税始于唐德宗，盛于宋、元，及于我朝，乃与西番互市易马。 
夫茶一木尔，下为民生日用之资，上为朝廷赋税之助，其利博哉。昔贤所称，大约谓唐人尚 
茶，茶品益众。有雅州之蒙顶、石花、露芽、谷芽为第一，建宁之北苑龙凤团为上供。蜀之 
茶，则有东川之神泉兽目，硖州之碧涧明月，夔州之真香，邛州之火井，思安黔阳之都濡， 
嘉定之峨眉，泸州之纳溪，玉垒之沙坪。楚之茶，则有荆州之仙人掌，湖南之白露，长沙之 
铁色，蕲州蕲门之团面，寿州霍山之黄芽，庐州之六安英山，武昌之樊山，岳州之巴陵，辰 
州之溆浦，湖南之宝庆、茶陵。吴越之茶，则有湖州顾渚之紫笋，福州方山之生芽，洪州之 
白露，双井之白毛，庐山之云雾，常州之阳羡，池州之九华，丫山之阳坡，袁州之界桥，睦 
州之鸠坑，宣州之阳坑，金华之举岩，会稽之日铸。皆产茶有名者。其他犹多，而猥杂更甚。 
按∶陶隐居注苦菜云∶酉阳、武昌、庐江、晋陵皆有好茗，饮之宜人。凡所饮物，有茗及木 
叶、天门冬苗、菝 叶，皆益人。余物并冷利。又巴东县有真茶，火焙作卷结，为饮亦令人 
不眠。俗中多煮檀叶及大皂李叶作茶饮，并冷利。南方有瓜芦木，亦似茗也。今人采槠、栎、 
山矾、南烛、乌药诸叶，皆可为饮，以乱茶云。 
-叶- 
【气味】苦、甘，微寒，无毒 
藏器曰∶苦寒，久食，令人瘦，去人脂，使人不睡。饮之宜热，冷则聚痰。 
胡洽曰∶与榧同食，令人身重。 
李鹏飞曰∶大渴及酒后饮茶，水入肾经，令人腰、脚、膀胱冷痛，兼患水肿、挛痹诸疾 
。大抵饮茶宜热、宜少，不饮尤佳，空腹最忌之。 
时珍曰∶服威灵仙、土茯苓者，忌饮茶。 
【主治】 疮，利小便，去痰热，止渴，令人少睡，有力悦志（《神农食经》）。下气消 
食。作饮，加茱萸 
清头目，治中风昏愦，多睡不醒（好古）。治伤暑。合醋，治泄痢，甚效（陈承）。炒煎 
饮，治热毒赤白痢。同芎 、葱白煎饮，止头痛 
【发明】好古曰∶茗茶气寒味苦，入手、足厥阴经。治阴证汤药内入此，去格拒之寒， 
及治伏阳，大意相 
机曰∶头目不清，热熏上也。以苦泄其热，则上清矣。且茶体轻浮，采摘之时，芽 初 
萌，正得春升之气，味虽苦而气则薄，乃阴中之阳，可升可降。利头目，盖本诸此。 
汪颖曰∶一人好烧鹅炙爆，日常不缺。人咸防其生痈疽，后卒不病。访知其人每夜必啜 
凉茶一碗，乃知茶能解炙爆之毒也。 
杨士瀛曰∶姜茶治痢。姜助阳，茶助阴，并能消暑、解酒食毒。且一寒一热，调平阴阳 
，不问赤、白、冷、热，用之皆良。生姜细切，与真茶等分，新水浓煎服之。苏东坡以此治 
文潞公有效。 
时珍曰∶茶苦而寒，阴中之阴，沉也，降也，最能降火。火为百病，火降则上清矣。然 
火有五，火有虚实。若少壮胃健之人，心肺脾胃之火多盛，故与茶相宜。温饮则火因寒气而 
下降，热饮则茶借火气而升散，又兼解酒食之毒，使人神思 爽，不昏不睡，此茶之功也。 
若虚寒及血弱之人，饮之既久，则脾胃恶寒，元气暗损，土不制水，精血潜虚；成痰饮，成 
痞胀，成痿痹，成黄瘦，成呕逆，成洞泻，成腹痛，成疝瘕，种种内伤，此茶之害也。民生 
日用，蹈其弊者，往往皆是，而妇妪受害更多，习俗移人，自不觉尔。况真茶既少，杂茶更 
多，其为患也，又可胜言哉？人有嗜茶成癖者，时时咀啜不止，久而伤营伤精，血不华色， 
黄瘁痿弱，抱病不悔，尤可叹惋。晋干宝《搜神记》载∶武官因时病后，啜茗一斛二升乃止。 
才减升合，便为不足。有客令更进五升，忽吐一物，状如牛脾而有口。浇之以茗，尽一斛二 
升。再浇五升，即溢出矣。人遂谓之斛茗瘕。嗜茶者观此可以戒矣。陶隐居《杂录》言∶丹 
丘子、黄山君服茶轻身换骨，《壶公食忌》言∶苦茶久食羽化者，皆方士谬言误世者也。按∶ 
唐右补阙母炅代茶饮序云∶释滞消拥，一日之利暂佳；瘠气侵精，终身之累斯大。获益则功 
归茶力，贻患则不谓茶灾。岂非福近易知，祸远难见乎？又宋学士苏轼《茶说》云∶除烦去 
腻，世故不可无茶，然暗中损人不少。空心饮茶入盐，直入肾经，且冷脾胃，乃引贼入室也。 
惟饮食后浓茶漱口，既去烦腻，而脾胃不知，且苦能坚齿消蠹，深得饮茶之妙。古人呼茗为 
酪奴，亦贱之也。时珍早年气盛，每饮新茗必至数碗，轻汗发而肌骨清，颇觉痛快。中年胃 
气稍损，饮之即觉为害，不痞闷呕恶，即腹冷洞泄。故备述诸说，以警同好焉。又浓茶能令 
人吐，乃酸苦涌泄为阴之义，非其性能升也。 
【附方】旧六，新十四。 
气虚头痛∶用上春茶末调成膏，置瓦盏内覆转，以巴豆四十粒，作二次烧烟熏之，晒干 
乳细。每服一字，别入好茶末，食后煎服，立效。（《医方大成》） 
热毒下痢∶《食医心镜》∶赤白下痢。 
以好茶一斤，炙捣末，浓煎一、二盏服。久患痢者，亦宜服之。《直指》∶用蜡茶，赤痢 
以蜜水煎服，白痢以连皮自然姜汁同水煎服。二、三服即愈。《经验良方》∶用蜡茶二钱， 
汤点七分，入麻油一蚬壳和服，须臾腹痛大下即止。一少年用之有效。一方∶蜡茶末，以白 
梅肉和丸。赤痢甘草汤下白痢乌梅汤下，各百丸。一方∶建茶合醋煎，热服，即止。 
大便下血∶营卫气虚，或受风邪，或食生冷，或啖炙爆，或饮食过度，积热肠间，使脾 
胃受伤，糟粕不聚，大便下利清血，脐腹作痛，里急后重，及酒毒一切下血，并皆治之。用 
细茶半斤（碾末），川百药煎五个（烧存性）。每服二钱，米饮下，日二服。（《 
产后秘塞∶以葱涎调蜡茶末，丸百丸，茶服自通。不可用大黄利药，利者百无一生。（郭 
稽中《妇人方》）久年心痛十年、五年者∶煎湖茶，以头醋和匀，服之良 
腰痛难转∶煎茶五合，投醋二合，顿服。（《食医心镜》） 
嗜茶成癖∶一人病此，一方士令以新鞋盛茶令满，任意食尽，再盛一鞋，如此三度，自 
不吃也。男用女鞋，女用男鞋，用之果愈也。（ 
解诸中毒∶芽茶、白矾等分，碾末，冷水调下。（《简便方》） 
痘疮作痒∶房中宜烧茶烟恒熏之。 
阴囊生疮∶用蜡面茶，为末。先以甘草汤洗，后贴之妙。（《经验方》） 
脚丫湿烂∶茶叶嚼烂敷之，有效。（《摄生方》） 
蠼 尿疮∶初如糁粟，渐大如豆，更大如火烙浆 ，疼痛至甚者。速以草茶，并蜡茶俱 
可，以生油调敷。药至，痛立止。（《胜金 
风痰颠疾∶茶芽、栀子各一两。煎浓汁一碗服。良久探吐。（ 
霍乱烦闷∶茶末一钱煎水，调干姜末一钱，服之即安。（《圣济总录》） 
月水不通∶茶清一瓶，入沙糖少许，露一夜服。虽三个月胎亦通，不可轻视。（鲍氏） 
痰喘咳嗽，不能睡卧∶好末茶一两，白僵蚕一两，为末，放碗内盖定，倾沸汤一小盏。 
临卧，再添汤点服。（《瑞竹堂方》） 
-茶子- 
【气味】苦，寒，有毒。 
【主治】喘急咳嗽，去痰垢。捣仁洗衣，除油腻（时珍）。 
【附方】新三。 
上气喘急，时有咳嗽∶茶子、百合等分。为末，蜜丸梧桐子大。每服七丸，新汲水下。 
（《 
喘嗽 ，不拘大人、小儿∶用糯米泔少许磨茶子，滴入鼻中，令吸入口服之。口咬竹 
筒，少顷涎出如线。不过二、三次绝根，屡验。（《经验良方》）头脑鸣响，状如虫蛀，名大 
白蚁∶以茶子为末，吹入鼻中，取效。（杨拱《医方摘要》） 



<目录>果部第三十二卷_果之四

<篇名>皋芦

内容：（《拾遗》） 
【校正】自木部移入此。 
【释名】瓜芦（弘景）、苦 。 
藏器曰∶《南越志》云∶龙川县有皋芦，一名瓜芦，叶似茗。土人谓之过罗，或曰物罗， 
皆夷语也。 
【集解】弘景《苦菜注》曰∶南方有瓜芦，亦似茗。若摘取其叶，作屑煮饮，即通夜不 
睡。煮盐人惟资此饮，而交、广最所重，客来先设，乃加以香 之 
李 曰∶按∶此木即皋芦也。生南海诸山中，叶似茗而大，味苦涩，出新平县。南人取 
作茗饮，极重之，如蜀人饮茶也。 
时珍曰∶皋芦叶状如茗，而大如手掌。 碎泡饮，最苦而色浊，风味比茶不及远矣。今 
广人用之，名曰苦 。 
-叶- 
【气味】苦，平，无毒。 
时珍曰∶寒。胃冷者不可用。 
【主治】煮饮，止渴明目除烦，令人不睡，消痰利水（藏器）。 
通小肠，治淋，止头痛烦热（李 ）。噙 

------