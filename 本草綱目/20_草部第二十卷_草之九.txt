
<目录>草部第二十卷_草之九

<篇名>石斛

内容：（《本经》上品） 
【释名】石 （《别录》）、金钗（《纲目》）、禁生（《别录》）、林兰（《本经》）、杜兰 
（ 
时珍曰∶石斛名义未详。其茎状如金钗之股，故古有金钗石斛之称。今蜀人栽之，呼为 
金钗花。盛弘之《荆州记》云∶耒阳龙石山多石斛，精好如金钗，是矣。林兰、杜兰，与木 
部木兰同名，恐误。 
【集解】《别录》曰∶石斛生六安山谷水旁石上。七月、八月采茎，阴干。 
弘景曰∶今用石斛，出始兴。生石上，细实，以桑灰汤沃之，色如金，形如蚱蜢髀者佳。 
近道亦有，次于宣城者。其生栎木上者，名木斛。其茎至虚，长大而色浅。不入丸散，惟 
可为酒渍煮之用。俗方最以补虚，疗脚膝。 
恭曰∶今荆襄及汉中、江左又有二种∶一种似大麦，累累相连，头生一叶，而性冷，名 
麦斛；一种茎大如雀髀，叶在茎头，名雀髀斛。其他斛如竹，而节间生叶也。作干石斛法∶ 
以酒洗蒸曝成，不用灰汤。或言生者渍酒，胜于干者。 
颂曰∶今荆州、光州、寿州、庐州、江州、温州、台州亦有之，以广南者为佳。多在山 
谷中。五月生苗，茎似小竹节，节间出碎叶。七月开花，十月结实。其根细长，黄色。惟生 
石上者为胜。 
宗 曰∶石斛细若小草，长三、四寸，柔韧，折之如肉而实。今人多以木斛混之，亦不 
能明。木斛中虚如禾草，长尺余，但色深黄光泽耳。 
时珍曰∶石斛丛生石上。其根纠结甚繁，干则白软。其茎叶生皆青色，干则黄色。开红 
花。节上自生根须。人亦折下，以砂石栽之，或以物盛挂屋下，频浇以水，经年不死，俗称 
为千年润。石斛短而中实，木斛长而中虚，甚易分别。处处有之，以蜀中者为胜。 
【修治】 曰∶凡使，去根头，用酒浸一宿，曝干，以酥拌蒸之，从巳至酉，徐徐焙干， 
用 
【气味】甘，平，无毒。普曰∶神农∶甘，平。扁鹊∶酸。李当之∶寒。时珍曰∶甘、 
淡、微咸。 
之才曰∶陆英为之使，恶凝水石、巴豆，畏雷丸、僵蚕。 
【主治】伤中，除痹下气，补五脏虚劳羸瘦，强阴益精。久服，浓肠胃（《本经》）。补 
内绝不足，平胃气，长肌肉，逐皮肤邪热痱气，脚膝疼冷痹弱，定志除惊。轻身延年（《别 
录》）。益气除热，治男子腰脚软弱，健阳，逐皮肌风痹，骨中久冷，补肾益力（权）。壮筋 
骨，暖水脏，益智清气（《日华》）。治发热自汗，痈疽排脓内塞（时珍）。 
【发明】 曰∶石斛镇涎，涩丈夫元气。酒浸酥蒸，服满一镒，永不骨痛也。 
宗 曰∶石斛治胃中虚热有功。 
时珍曰∶石斛气平，味甘、淡、微咸，阴中之阳，降也。乃足太阴脾、足少阴右肾之药。 
深师云∶囊湿精少，小便余沥者，宜加之。一法∶每以二钱入生姜一片，水煎代茶饮， 
甚清肺补脾也。 
【附方】新二。 
睫毛倒入∶川石斛、川芎 等分，为末。口内含水，随左右 鼻，日二次。（《袖珍方 
》）。 
飞虫入耳∶石斛数条，去根如筒子，一边 入耳中，四畔以蜡封闭，用火烧石斛，尽则 
止 



<目录>草部第二十卷_草之九

<篇名>骨碎补

内容：（宋《开宝》） 
【释名】猴姜（《拾遗》）、胡孙姜（志）、石毛姜（《苏颂》）、石庵 。 
藏器曰∶骨碎补本名猴姜。开元皇帝以其主伤折，补骨碎，故命此名。或作骨碎布，讹 
矣。江西人呼为胡孙姜，象形也。 
时珍曰∶庵 主折伤破血。此物功同，故有庵 之名。 
【集解】志曰∶骨碎补生江南。根寄树石上，有毛。叶如庵 。 
藏器曰∶岭南虔、吉州亦有之。叶似石韦而一根，余叶生于木。 
大明曰∶是树上寄生草，根似姜而细长。 
颂曰∶今淮、浙、陕西、夔路州郡皆有之。生木或石上。多在背阴处，引根成条，上有 
黄赤毛及短叶附之。又抽大叶成枝。叶面青绿色，有青黄点；背青白色，有赤紫点。春生叶， 
至冬干黄。无花实。采根入药。 
宗 曰∶此苗不似姜，亦不似庵 。每一大叶两旁，小叶叉牙，两两相对，叶长有尖瓣 
也。 
时珍曰∶其根扁长，略似姜形。其叶有丫缺，颇似贯众叶。谓叶如庵 者，殊谬；如石 
韦者，亦差。 
-根- 
【修治】 曰∶凡采得，用铜刀刮去黄赤毛，细切，蜜拌润，甑蒸一日，晒干用。急用 
只焙干，不蒸亦得也。 
【气味】苦，温，无毒。大明曰∶平。 
【主治】破血止血，补伤折（《开宝》）。主骨中毒瓦斯，风血疼痛，五劳六极，足手不收， 
上热下冷（权）。恶疮，蚀烂肉，杀虫（大明）。研末，猪肾夹煨，空心食，治耳鸣，及肾虚 
久泄，牙疼（时珍）。 
【发明】颂曰∶骨碎补，入妇人血气药。蜀人治闪折筋骨伤损，取根捣筛，煮黄米粥， 
和裹伤处有效。 
时珍曰∶骨碎补，足少阴药也。故能入骨，治牙，及久泄痢。昔有魏刺史子久泄，诸医 
不效，垂殆。予用此药末入猪肾中煨熟与食，顿住。盖肾主大小便，久泄属肾虚，不可专从 
脾胃也。《雷公炮炙论》用此方治耳鸣，耳亦肾之窍也。案∶戴原礼《证治要诀》云∶痢后 
下虚，不善调养，或远行，或房劳，或外感，致两足痿软，或痛或痹，遂成痢风。宜用独活 
寄生汤吞虎骨四斤丸，仍以骨碎补三分之一，同研取汁，酒解服之。外用杜仲、牛膝、杉 
木节、萆 、白芷、南星煎汤，频频熏洗。此亦从肾虚骨痿而治也。 
【附方】旧二，新三。 
虚气攻牙∶齿痛血出，或痒痛。骨碎补二两，铜刀细锉，瓦锅慢火炒黑，为末。如常揩 
齿，良久吐之，咽下亦可。刘松石云∶此法出《灵苑方》，不独治牙痛，极能坚骨固牙，益 
精髓，去骨中毒瓦斯疼痛。牙动将落者，数擦立住，再不复动，经用有神。 
风虫牙痛∶骨碎补、乳香等分，为末糊丸，塞孔中。名金针丸。（《圣济总录》） 
耳鸣耳闭∶骨碎补削作细条，火炮，乘热塞之。（苏氏《图经》）。 
病后发落∶胡孙姜、野蔷薇嫩枝煎汁，刷之。 
肠风失血∶胡孙姜（烧存性）五钱，酒或米饮服。（《仁存方》） 



<目录>草部第二十卷_草之九

<篇名>石韦

内容：（《本经》中品） 
【释名】石 （音蔗）、石皮（《别录》）、石兰。 
弘景曰∶蔓延石上，生叶如皮，故名石韦。 
时珍曰∶柔皮曰韦， 亦皮也。 
【集解】《别录》曰∶石韦生华阴山谷石上，不闻水声及人声者良。二月采叶，阴干 
弘景曰∶处处有之。出建平者，叶长大而浓。 
恭曰∶此物丛生石旁阴处，亦不作蔓。其生古瓦屋上者名瓦韦，疗淋亦好。 
颂曰∶今晋、绛、滁、海、福州，江宁皆有之。丛生石上，叶如柳，背有毛，而斑点如 
皮。福州别有一种石皮，三月有花，采叶作浴汤，治风。 
时珍曰∶多生阴崖险罅处。其叶长者近尺，阔寸余，柔韧如皮，背有黄毛。亦有金星者， 
名金星草。叶凌冬不凋。又一种如杏叶者，亦生石上，其性相同。 
【修治】《别录》曰∶凡用去黄毛。毛射人肺，令人咳，不可疗。 
大明曰∶入药去梗，须微炙用。一法∶以羊脂炒干用。 
【气味】苦，平，无毒。《别录》曰∶甘。权曰∶微寒。 
之才曰∶滑石、杏仁、射干为之使，得菖蒲良。制丹砂、矾石。 
【主治】劳热邪气，五癃闭不通，利小便水道（《本经》）。止烦下气，通膀胱满，补五 
劳，安五脏，去恶风，益精气（《别录》）。治淋沥遗溺（《日华》）。炒末，冷酒调服，治发 
背（颂）。主崩漏金疮，清肺气（时珍）。 
【附方】新五。 
小便淋痛∶石韦、滑石等分，为末。每饮服刀圭，最快。（《圣惠》）。 
小便转脬∶石韦（去毛）、车前子各二钱半，水二盏，煎一盏，食前服。（《指迷方》）。 
崩中漏下∶石韦为末。每服三钱，温酒服，甚效。 
便前有血∶石皮为末。茄子枝煎汤下二钱。（《普济方》）。 
气热咳嗽∶石韦、槟榔等分，为末。姜汤服二钱。（《圣济录》）。 



<目录>草部第二十卷_草之九

<篇名>金星草

内容：（宋《嘉 》） 
【释名】金钏草（《图经》）、凤尾草（《纲目》）、七星草。 
时珍曰∶即石韦之有金星者。《图经》重出七星草，并入。 
【集解】禹锡曰∶金星草，西南州郡多有之，以戎州者为上。喜生背阴石上净处，及竹 
箐中少日色处，或生大木下，及背阴古瓦屋上。初出深绿色，叶长一、二尺，至深冬背生黄 
星点子，两两相对，色如金，因得金星之名。无花实，凌冬不凋。其根盘屈如竹根而细，折 
之有筋，如猪马鬃。五月和根采之，风干用。 
颂曰∶七星草生江州山谷石上。叶如柳而长，作蔓延，长二、三尺。其叶坚硬，背上有 
黄点如七星。采无时。 
【气味】苦，寒，无毒。颂曰∶微酸。 
崔 曰∶制三黄、砂、汞、矾石。 
【主治】发背痈疮结核，解硫黄丹石毒，连根半斤，酒五升，银器煎服，先服石药悉下。 
亦可作末，冷水服方寸匕。涂疮肿，殊效。根浸油涂头，大生毛发（《嘉 》）。乌髭发（颂）。 
解热，通五淋，凉血（时珍）。 
【发明】颂曰∶但是疮毒，皆可服之。然性至冷，服后下利，须补治乃平复。老年不可 
辄服。 
宗 曰∶丹石毒发于背，及一切痈肿。以其根叶二钱半，酒一大盏，煎服，取下黑汁。 
不惟下所服石药，兼毒去疮愈也。如不饮酒，则为末，以新汲水服，以知为度。 
时珍曰∶此药大抵治金石发毒者。若忧郁气血凝滞而发毒者，非所宜也。 
【附方】旧一，新二。 
五毒发背∶金星草和根净洗，慢火焙干。每四两入生甘草一钱，捣末，分作四服。每服 
用酒一升，煎二、三沸，更以温酒三、二升相和，入瓶器内封固，时时饮之。忌生冷油肥毒 
物。（《经验方》）。 
热毒下血∶金星草、陈干姜各三两，为末。每服一钱，新汲水下。（《本事方》）。 
脚膝烂疮∶金星草背上星，刮下敷之，即干。（《集简方》）。 



<目录>草部第二十卷_草之九

<篇名>石长生

内容：（《本经》下品） 
【释名】丹草（《本经》）、丹沙草。 
时珍曰∶四时不凋，故曰长生。 
【集解】《别录》曰∶石长生，生咸阳山谷。 
弘景曰∶俗中时有采者，方药不复用。近道亦有，是细细草叶，花紫色。南中多生石岩 
下，叶似蕨，而细如龙须，黑如光漆，高尺余，不与余草杂也。 
恭曰∶苗高尺许，五、六月采茎叶用。今市人用KT 筋草为之，叶似青葙，茎细劲紫 
色，今太常用者是也。 
时珍曰∶宋祁《益部方物记》∶长生草生山阴蕨地，修茎茸叶，色似桧而泽，经冬不凋 
【气味】咸，微寒，有毒。普曰∶神农∶苦。雷公∶辛。桐君∶甘。权曰∶酸，有小毒 
【主治】寒热恶疮大热，辟鬼气不祥（《本经》）。下三虫（《别录》）。治疥癣，逐诸风， 
治百邪魅（权）。 
【附录】红茂草（《图经》） 
颂曰∶味苦，大凉，无毒。主痈疽疮肿。焙研为末，冷水调贴。一名地没药，一名长生 
草。生施州，四季枝叶繁，故有长生之名。春采根叶。 
时珍曰∶案《庚辛玉册》云∶通泉草一名长生草，多生古道丘垄荒芜之地。叶似地丁， 
中心抽一茎，开黄白花如雪，又似麦饭，摘下经年不槁。根入地至泉，故名通泉。俗呼秃疮 
花。此草有长生之名，不知与石长生及红茂草亦一类否？故并附之。 



<目录>草部第二十卷_草之九

<篇名>石苋

内容：（宋《图经》） 
【集解】颂曰∶生筠州，多附河岸沙石上。春生苗，茎青，高一尺以来，叶如水柳而短。 
八、九月土人采之。 
【气味】辛、苦，有小毒。 
【主治】同甘草煎服，主 ，又吐风涎（颂）。 
【附录】石垂 颂曰∶生福州山中。三月花，四月采子，生捣为末，丸服，治蛊毒。 



<目录>草部第二十卷_草之九

<篇名>景天

内容：（《本经》上品） 
【释名】慎火（《本经》）、戒火（同）、救火（《别录》）、据火（同）、护火（《纲目》）、 
辟火（同）、火母（《别录》）。 
弘景曰∶众药之名，景天为丽。人皆盆盛，养于屋上，云可辟火，故曰慎火。方用亦希。 
【集解】《别录》曰∶景天生太山川谷。四月四日、七月七日采，阴干。 
颂曰∶今南北皆有之。人家种于中庭，或盆置屋上。春生苗，叶似马齿苋而大，作层而 
上，茎极脆弱。夏中开红紫碎花，秋后枯死。亦有宿根者。苗、叶、花并可用。 
宗 曰∶极易种，折枝置土中，浇溉旬日便生也。 
时珍曰∶景天，人多栽于石山上。二月生苗，脆茎，微带赤黄色，高一、二尺，折之有 
汁。叶淡绿色，光泽柔浓，状似长匙头及胡豆叶而不尖。夏开小白花，结实如连翘而小，中 
有黑子如粟粒。其叶味微甘苦，炸熟水淘可食。 
【正误】弘景曰∶广州城外有一树，大三、四围，名慎火树。 
志曰∶岭表人言，并无此说。盖录书者篡入谬言，非陶氏语也。 
【气味】苦，平，无毒。《别录》曰∶酸。大明曰∶寒，有小毒。可 朱砂。 
【主治】大热火疮，身热烦，邪恶气（《本经》）。诸蛊毒痂 ，寒热风痹，诸不足（《 
别录》）。疗金疮止血。煎水浴小儿，去烦热惊气（弘景）。风疹恶痒，小儿丹毒及发热（权）。 
热狂赤眼，头痛寒热游风，女人带下（《日华》）。 
【附方】旧四，新五。 
惊风烦热∶慎火草煎水浴之。（《普济方》）。 
小儿中风∶汗出中风，一日头颈腰背热，二日即腹热，手足不屈。用慎火草（干者）半 
两， 
麻 
婴孺风疹∶在皮肤不出，及疮毒。取慎火苗叶五大两，和盐三大两，同研绞汁。以热手摩涂， 
日再上之。（《图经》）。 
热毒丹疮 《千金》∶用慎火草捣汁拭之。日夜拭一、二十遍。一方∶入苦酒捣泥涂之。 
杨氏《产乳》∶治烟火丹毒，从两股两胁起，赤如火。景天草、真珠末一两，捣如泥。涂之， 
干则易。 
漆疮作痒∶ 慎火草涂之。（《外台》）。 
眼生花翳，涩痛难开。景天捣汁，日点三、五次。（《圣惠》）。 
产后阴脱∶慎火草一斤（阴干），酒五升，煮汁一升，分四服。（《子母秘录》）。 
-花- 
【主治】女人漏下赤白。轻身明目（《本经》）。 



<目录>草部第二十卷_草之九

<篇名>佛甲草

内容：（宋《图经》） 
【集解】颂曰∶佛甲草生筠州。多附石向阳而生，似马齿苋而细小且长，有花黄色，不 
结实，四季皆有。 
时珍曰∶二月生苗成丛，高四、五寸，脆茎细叶，柔泽如马齿苋，尖长而小。夏开黄花， 
经霜则枯。人多栽于石山瓦墙上，呼为佛指甲。《救荒本草》言∶高一、二尺，叶甚大者， 
乃景天，非此也。 
【气味】甘，寒，微毒。 
【主治】汤火灼疮，研贴之（颂）。 



<目录>草部第二十卷_草之九

<篇名>虎耳草

内容：（《纲目》） 
【释名】石荷叶（见下）。 
【集解】时珍曰∶虎耳生阴湿处，人亦栽于石山上。茎高五、六寸，有细毛，一茎一叶， 
如荷盖状。人呼为石荷叶。叶大如钱，状似初生小葵叶，及虎之耳形。夏开小花，淡红色 
【气味】微苦、辛，寒，有小毒。 
独孤滔曰∶汁煮砂子。 
【主治】瘟疫，擂酒服。生用吐利人，熟用则止吐利。又治 耳，捣汁滴之。痔疮肿痛 
者，阴干，烧烟桶中熏之（时珍）。 



<目录>草部第二十卷_草之九

<篇名>石胡荽

内容：（《四声本草》） 
【校正】自菜部移入此。 
【释名】天胡荽（《纲目》）、野园荽（同）、鹅不食草（《食性》）、鸡肠草（详见下名）。 
【集解】时珍曰∶石胡荽，生石缝及阴湿处小草也。高二、三寸，冬月生苗，细茎小叶， 
形状宛如嫩胡荽。其气辛熏不堪食，鹅亦不食之。夏开细花，黄色，结细子。极易繁衍，僻 
地则铺满也。案∶孙思邈《千金方》云∶一种小草，生近水渠中湿处，状类胡荽，名天胡荽， 
亦名鸡肠草。即此草也。与繁缕之鸡肠，名同物异。 
【气味】辛，寒，无毒。 
时珍曰∶辛，温。汁制砒石、雄黄。 
【主治】通鼻气，利九窍，吐风痰（炳）。去目翳， 塞鼻中，翳膜自落（藏器）。疗痔 
病 
（诜）。解毒，明目，散目赤肿云翳，耳聋头痛脑酸，治痰疟 ，鼻窒不通，塞鼻息自落， 
又散疮肿（时珍）。 
【发明】时珍曰∶鹅不食草，气温而升，味辛而散，阳也，能通于天。头与肺皆天也， 
故能上达头脑，而治顶痛目病，通鼻气而落息肉；内达肺经，而治 痰疟，散疮肿。其 
除 
可谓务博已乎？案∶倪维德《原机启微集》云∶治目翳 鼻碧云散∶用鹅不食草解毒为君， 
青黛去热为佐，川芎大辛破留除邪为使，升透之药也。大抵如开锅盖法，常欲邪毒不闭，令 
有出路。然力小而锐，宜常 以聚其力。凡目中诸病，皆可用之。生 更神。王玺《集要》 
诗云∶赤眼之余翳忽生，草中鹅不食为名。塞于鼻内频频换，三日之间复旧明。 
【附方】新十。 
寒痰 喘∶野园荽研汁，和酒服，即住。（《集简方》）。 
鼻去翳∶碧云散∶治目赤肿胀，羞明昏暗，隐涩疼痛，眵泪风痒，鼻塞头痛脑酸，外 
翳扳睛诸病。鹅不食草（晒干）二钱，青黛、川芎各一钱，为细末。噙水一口，每以米许 
入 
鼻内，泪出为度。一方∶去青黛。（倪氏《启微集》）。 
贴目取翳∶鹅不食草（捣汁熬膏）一两，炉甘石（火 ，童便淬三次）三钱，上等瓷器 
末一 
钱半，熊胆二钱， 砂少许，为极细末，和作膏。贴在翳上，一夜取下。用黄连、黄柏煎汤 
洗净，看如有，再贴。（孙天仁《集效方》） 
塞鼻治翳∶诗见发明。 
牙疼 鼻∶鹅不食草绵裹怀干为末。含水一口，随左右 之。亦可 塞。（《圣济》）。 
一切肿毒∶野园荽一把，穿山甲（烧存性）七分，当归尾三钱，擂烂，入酒一碗，绞汁 
服。 
湿毒胫疮∶砖缝中生出野园荽，夏月采取，晒收为末。每以五钱，汞粉五分，桐油调作 
隔纸膏，周遭缝定。以茶洗净，缚上膏药，黄水出，五、六日愈。此吴竹卿方也。（《简便 
方》）。 
脾寒疟疾∶石胡荽一把。杵汁半碗，入酒半碗和服，甚效。（《集简方》）。 
痔疮肿痛∶石胡荽捣，贴之。（同上） 



<目录>草部第二十卷_草之九

<篇名>螺厣草

内容：（《拾遗》） 
【释名】镜面草。 
时珍曰∶皆象形也。 
【集解】藏器曰∶蔓生石上，叶状似螺厣，微带赤色，而光如镜，背有少毛，小草也。 
【气味】辛。 
【主治】痈肿风疹，香港脚肿，捣烂敷之。亦煮汤洗肿处（藏器）。治小便出血，吐血衄 
血，龋齿痛（时珍）。 
【发明】时珍曰∶案∶陈日华《经验方》云∶年二十六，忽病小便后出鲜血数点而不疼， 
如是一月，饮酒则甚。市医张康，以草药汁一器，入少蜜水进两服而愈。求其方，乃镜面草 
也。 
【附方】新七。 
吐血衄血∶镜面草水洗，擂酒服。（《朱氏集验方》）。 
牙齿虫痛∶《乾坤生意》∶用镜面草不拘多少，以水缸下泥同捣成膏，入香油二、三点， 
研匀。贴于痛处腮上。《杨氏家藏方》∶用镜面草半握，入麻油二点，盐半捻， 碎。左疼 
右耳，右疼塞左耳。以薄泥饼贴耳门闭其气，仍仄卧。泥耳一、二时，去泥取草放水中，看 
有虫浮出，久者黑，次者褐，新者白。须于午前用之。徐克安一乳婢，苦此不能食，用之， 
出数虫而安。 
小儿头疮∶镜面草晒干为末，和轻粉、麻油敷之，立效。（《杨氏家藏方》）。 
手指肿毒，又指恶疮，消毒止痛∶镜面草捣烂，敷之。（《寿域神方》）。 
蛇缠恶疮∶镜面草，入盐杵烂，敷之妙。 
解鼠莽毒∶镜面草自然汁、清油各一杯和服，即下毒三、五次。以肉粥补之，不可迟。 
（张杲《医说》）。 



<目录>草部第二十卷_草之九

<篇名>酢浆草

内容：（《唐本草》） 
【校正】并入《图经》赤孙施。 
【释名】酸浆（《图经》）、三叶酸（《纲目》）、三角酸（《纲目》）、酸母（《纲目》）、 
醋母（苏恭）、酸箕（李当之）、鸠酸（苏恭）、雀儿酸（《纲目》）、雀林草（《纲目》）、小酸 
茅 
时珍曰∶此小草三叶酸也，其味如醋。与灯笼草之酸浆，名同物异。唐慎微《本草》以 
此草之方收入彼下，误矣。闽人郑樵《通志》言∶福人谓之孙施。则苏颂《图经》∶赤孙施 
生福州，叶如浮萍者，即此也。孙施亦酸箕之讹耳。今并为一。 
【集解】恭曰∶酢浆生道旁阴湿处，丛生。茎头有三叶，叶如细萍。四月、五月采， 
阴干。 
保升曰∶叶似水萍，两叶并大叶同枝，黄花黑实。 
颂曰∶南中下湿地及人家园圃中多有之，北地亦或有生者。初生嫩时，小儿喜食之。南 
人用揩 石器，令白如银。 
时珍曰∶苗高一、二寸，丛生布地，极易繁衍。一枝三叶，一叶两片，至晚自合帖，整 
整 
矾、砒石。 
【气味】酸，寒，无毒。 
【主治】杀诸小虫。恶疮 ，捣敷之。食之，解热渴（《唐本》）。主小便诸淋，赤白 
带下。同地钱、地龙，治沙石淋。煎汤洗痔痛脱肛甚效。捣涂汤火蛇蝎伤（时珍）。赤孙施∶ 
治妇人血结，用一搦洗，细研，暖酒服之（苏颂）。 
【附方】旧二，新六。 
小便血淋∶酸草捣汁，煎五苓散服之。俗名醋啾啾是也。（王 《百一选方》）。 
诸淋赤痛∶三叶酸浆草洗，研取自然汁一合，酒一合和匀。空心温服，立通。（沈存中 
《灵苑方》）。 
二便不通∶酸草一大把，车前草一握，捣汁，入砂糖一钱，调服一盏。不通再服。（《摘 
玄方》）。 
赤白带下∶三叶酸草，阴干为末。空心温酒服三钱匕。（《千金方》）。 
痔疮出血∶雀林草一大握，水二升，煮一升服。日三次，见效。（《外台秘要》）。 
癣疮作痒∶雀儿草（即酸母草），擦之。数次愈。（《永类方》） 
蛇虺螫伤∶酸草，捣敷。（崔氏方）。 
牙齿肿痛∶酸浆草一把（洗净），川椒四十九粒（去目），同捣烂，绢片裹定如箸大，切 
成 
豆 
【附录】酸草 《别录》有名未用曰∶主轻身延年。生名山醴泉上阴崖。茎有五叶青泽， 
根赤黄。可以消玉。一名丑草。 
弘景曰∶李当之云∶是今酸箕草，布地生者，处处有之。然恐非也。 
-三叶- 
《别录》有名未用曰∶味辛。主寒热，蛇蜂螫人。生田中，茎小黑白，高三尺，根黑。 
三月采，阴干。一名三石，一名当田，一名赴鱼。 



<目录>草部第二十卷_草之九

<篇名>地锦

内容：（宋《嘉 》） 
【校正】并入有名未用《别录》地朕。 
【释名】地朕（《吴普》）、地噤（《拾遗》）、夜光（《吴普》）、承夜（《吴普》）、草血 
竭（《纲目》）、血见愁（《纲目》）、血风草（《纲目》）、马蚁草（《纲目》）、雀儿卧单（《 
纲目》）、酱瓣草（《玉册》）、猢狲头草。 
《别录》曰∶地朕，三月采之。 
藏器曰∶地朕，一名地锦，一名地噤。蔓延着地，叶光净，露下有光。 
时珍曰∶赤茎布地，故曰地锦。专治血病，故俗称为血竭、血见愁。马蚁、雀儿喜聚之， 
故有马蚁、雀单之名。酱瓣、猢狲头，象花叶形也。 
【集解】禹锡曰∶地锦草生近道田野，出滁州者尤良。茎叶细弱，蔓延于地。茎赤，叶 
青紫色，夏中茂盛。六月开红花，结细实。取苗子用之。络石注有地锦，是藤蔓之类，与此 
同名异物。 
时珍曰∶田野寺院及阶砌间皆有之小草也。就地而生，赤茎黄花黑实，状如蒺藜之朵， 
断茎有汁。方士秋月采，煮雌雄、丹砂、硫黄。 
【气味】辛，平，无毒。《别录》曰∶地朕∶苦，平，无毒。 
【主治】地朕∶主心气，女子阴疝血结（《别录》）。地锦∶通流血脉，亦可治气（《嘉 
》）。主痈肿恶疮，金刃扑损出血，血痢下血崩中，能散血止血，利小便（时珍）。 
【附方】旧一，新十一。 
脏毒赤白∶地锦草洗，曝干为末。米饮服一钱，立止。（《经验方》）。 
血痢不止∶地锦草晒研。每服二钱，空心米饮下。（《乾坤生意》）。 
大肠泻血∶血见愁少许，姜汁和捣，米饮服之。（戴原礼《证治要诀》）。 
妇人血崩∶草血竭（嫩者）蒸熟，以油、盐、姜淹食之，饮酒一、二杯送下。或阴干为 
末， 
姜酒调服一、二钱，一服即止。生于砖缝井砌间，少在地上也。（危亦林《得效方》）。 
小便血淋∶血风草，井水擂服，三度即愈。（刘长春《经验方》）。 
金疮出血不止。血见愁草研烂涂之。（危氏《得效方》）。 
恶疮见血∶方同上。 
疮疡刺骨∶草血竭捣罨之，自出。（《本草权度》）。 
痈肿背疮∶血见愁一两，酸浆草半两（焙），当归二钱半（焙），乳香、没药各一钱二分 
半， 
为末。每服七钱，热酒调下。如有生者，擂酒热服，以渣敷之亦效。血见愁惟雄疮用之，雌 
疮不用。（杨清叟《外科方》）。 
风疮疥癣∶血见愁草同满江红草捣末，敷之。（《乾坤秘韫》）。 
趾间鸡眼，割破出血∶以血见愁草捣敷之妙。（《乾坤秘韫》）。 
脾劳黄胆∶如圣丸∶用草血竭、羊膻草、桔梗、苍术各一两，甘草五钱，为末。先以陈 
醋二碗入锅，下皂矾四两煎熬，良久下药末，再入白面不拘多少，和成一块，丸如小豆大。 
每服三、五十丸，空腹醋汤下，一日二服。数日面色复旧也。（《乾坤秘韫》） 
【附录】金疮小草（《拾遗》） 
藏器曰∶味甘，平，无毒。主金疮，止血长肌，断鼻中衄血，取叶 敷。亦煮汁服，断 
血瘀及卒下血。又预和锻石杵为丸，日干，临时刮敷之。生江南村落田野间下湿地，高一、 
二寸许，如荠而叶短。春夏间有浅紫花，长一粳米许。 



<目录>草部第二十卷_草之九

<篇名>离鬲草

内容：（《拾遗》） 
【集解】藏器曰∶生人家阶庭湿处，高三、二寸，苗叶似幂KT 。江东有之，北土无 
也。 
【气味】辛，寒，有小毒。 
【主治】瘰 丹毒，小儿无辜寒热，大腹痞满，痰饮膈上热。生研汁服一合，当吐出宿 
物。去疟为上（藏器）。 



<目录>草部第二十卷_草之九

<篇名>仙人草

内容：（《拾遗》） 
【集解】藏器曰∶生阶庭间，高二、三寸，叶细有雁齿，似离鬲草。北地不生。 
【气味】缺。 
【主治】小儿酢疮，头小而硬者，煮汤浴，并捣敷。丹毒入腹者必危，可饮冷药，及用 
此洗之。又 汁滴目，明目去翳（藏器）。 



<目录>草部第二十卷_草之九

<篇名>仙人掌草

内容：（宋《图经》） 
【集解】颂曰∶生合州、筠州，多于石上贴壁而生。如人掌形，故以名之。叶细而长， 
春生，至冬犹有。四时采之。 
【气味】微苦，涩，寒，无毒。 
【主治】肠痔泻血，与甘草浸酒服（苏颂）。焙末油调，掺小儿白秃疮（时珍）。 



<目录>草部第二十卷_草之九

<篇名>崖棕

内容：（宋《图经》） 
【集解】颂曰∶生施州石崖上。苗高一尺以来，其状如棕，四季有叶无花。土人采根去 
粗皮，入药。 
【气味】甘、辛，温，无毒。 
【主治】妇人血气并五劳七伤。以根同半天回、鸡翁藤、野兰根四味洗焙为末。每服二 
钱，温酒下。丈夫无所忌， 
妇人忌鸡、鱼、湿面（苏颂）。 
【附录】鸡翁藤 颂曰∶生施州。蔓延大木上，有叶无花。味辛，性温，无毒。采无时 
半天回 
颂曰∶生施州。春生苗，高二尺以来，赤斑色，至冬苗枯。土人夏月采根，味苦、涩， 
性温，无毒。 
-野兰根- 
颂曰∶生施州。丛生，高二尺以来，四时有叶无花。其根味微苦，性温，无毒。采无时。 
方并见上。 



<目录>草部第二十卷_草之九

<篇名>紫背金盘草

内容：（宋《图经》） 
【集解】颂曰∶生施州。苗高一尺以来，叶背紫，无花。土人采根用。 
时珍曰∶湖湘水石处皆有之，名金盘藤。似醋筒草而叶小，背微紫。软茎引蔓似黄丝， 
搓之即断，无汁可见。方士用以制汞。他处少有。醋筒草∶叶似木芙蓉而偏，茎空而脆，味 
酸，开白花。广人以盐醋淹食之。 
【气味】辛，涩，热，无毒。 
【主治】妇人血气痛，洗焙研末，酒服半钱。孕妇勿服，能消胎气。忌鸡、鱼、羊血、 
湿面（苏颂）。 



<目录>草部第二十卷_草之九

<篇名>白龙须

内容：（《纲目》） 
【集解】时珍曰∶刘松石《保寿堂方》云∶白龙须生近水旁有石处，寄生搜风树节，乃 
树之余精也。细如棕丝，直起无枝叶，最难得真者。一种万缠草，生于白线树根，细丝相类， 
但有枝茎，稍粗为异。误用不效。愚案∶所云二树名皆隐语，无从考证。 
【气味】缺平，无毒。 
【主治】男子妇人风湿腰腿疼痛，左瘫右痪，口目 斜，及产后气血流散，胫骨痛，头 
目昏暗，腰腿痛不可忍，并宜之。惟虚劳瘫痿不可服。研末，每服一钱，气弱者七分，无灰 
酒下。密室随左右贴床卧，待汗出自干，勿多盖被，三日勿下床见风。一方∶得疾浅者，用 
末三钱，瓷瓶煮酒一壶。每日先服桔梗汤少顷，饮酒二盏。早一服，晚一服（《保寿堂方》）。 
【发明】时珍曰∶《保寿方》云∶成化十二年，卢玄真道士六十七岁，六月偶得瘫痪， 
服白花蛇丸，牙齿尽落。三年扶病入山，得此方，服百日，复旧，寿至百岁乃卒。凡男妇风 
湿腰腿痛，先服小续命汤及渗湿汤后，乃服此。凡女人产后腰腿肿痛，先服四物汤二服，次 
日服此。若瘫痪年久，痰老气微者，服前药出汗，三日之后，则日服龙须末一分，好酒下。 
隔一日服二分，又隔一日服三分，又隔一日服四分，又隔一日服五分。又隔一日，复从一分 
起，如前法，周而复始。至月余，其病渐愈。谓之升阳降气，调髓蒸骨，追风逐邪，排血安 
神。忌房事、鱼、鹅、鸡、羊、韭、蒜、虾、蟹，及寒冷动风之物。又不可过饮酒及面食， 
只宜米粥、菜蔬。 
【附方】新一。 
诸风瘫痪，筋骨不收∶用白龙须根皮一两，闹羊花（即老虎花）七分，好烧酒三斤，封 
固， 
煮一炷香，埋土中一夜。能饮者三杯，不能饮者一杯，卧时服。服至三、五杯，见效。但知 
痛者可治。（坦仙《皆效方》） 
