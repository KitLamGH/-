


<目录>服器部第三十八卷

<篇名>服器之一

内容：（服帛类二十五种） 



<目录>服器部第三十八卷_服器之一

<篇名>锦

内容：（《拾遗》） 
【释名】时珍曰∶锦以五色丝织成文章，故字从帛，从金，谐声，且贵之也。禹贡·兖 
州 
【主治】故锦∶煮汁服，疗蛊毒。烧灰，敷小儿口中热疮（藏器）。烧灰，主失血、下 
血 
【附方】新二。 
吐血不止∶红锦三寸烧灰，水服。（《圣惠方》） 
上气喘急∶故锦一寸烧灰，茶服神效。（《普济方》） 



<目录>服器部第三十八卷_服器之一

<篇名>绢

内容：（《纲目》） 
【释名】时珍曰∶绢，疏帛也。生曰绢，熟曰练。入药用黄丝绢，乃蚕吐黄丝所织，非 
染色也。 
【主治】黄丝绢∶煮汁服，止消渴，产妇脬损，洗痘疮溃烂。烧灰，止血痢、下血、吐 
血、血崩。（时珍） 
绯绢∶烧灰，入疟药。（时珍） 
【附方】新三。 
妇人血崩∶黄绢灰五分，棕榈灰一钱，贯众灰、京墨灰、荷叶灰各五分，水、酒调服， 
即止。（《集简方》） 
产妇脬损∶小便淋沥不断。黄丝绢三尺，以炭灰淋汁，煮至极烂，清水洗净。入黄蜡半 
两 
效，名固脬散。又方∶产时伤脬，终日不小便，只淋湿不断。用生丝黄绢一尺，白牡丹根皮 
末、白芨末各一钱，水二碗，煮至绢烂如饧，服之。不宜作声。（《妇人良方》）。 



<目录>服器部第三十八卷_服器之一

<篇名>帛

内容：（《拾遗》） 
【释名】时珍曰∶素丝所织，长狭如巾，故字从白巾。浓者曰缯，双丝者曰缣。后人 
以染丝造之，有五色帛。 
【主治】绯帛∶烧研，敷初生儿脐未落时肿痛，又疗恶疮疔肿，诸疮有根者，入膏用为 
上。仍以掌大一片，同露蜂房、棘刺钩、烂草节、乱发等分烧研，空腹服，饮下方寸匕（藏 
器）。主坠马及一切筋骨损（好古）。烧研，疗血崩，金疮出血，白驳风（时珍）。 
五色帛∶主盗汗，拭干讫，弃道头（藏器）。 
【附方】新一。肥脉瘾疹∶曹姓帛拭之愈。（《千金方》） 



<目录>服器部第三十八卷_服器之一

<篇名>布

内容：（《拾遗》） 
【释名】时珍曰∶布有麻布、丝布、木绵布。字从手，从巾，会意也。 
【主治】新麻布∶能逐瘀血，妇人血闭腹痛、产后血痛。以数重包白盐一合， 研，温 
酒服之。旧麻布∶同旱莲草等分，瓶内泥固 研。日用揩齿，能固牙乌须（时珍）。 
白布∶治口唇紧小，不能开合饮食。不治杀人。作大炷安刀斧上，烧令汗出，拭涂之， 
日三五度。仍以青布烧灰，酒服（时珍）。青布∶解诸物毒，天行烦毒，小儿寒热丹毒，并 
水渍取汁饮之。浸汁和生姜汁服，止霍乱。烧灰，敷恶疮经年不瘥者，及灸疮止血，令不伤 
风、水。烧烟，熏嗽，杀虫，熏虎野狼咬疮，能出水毒。入诸膏药，疗疔肿、狐尿等恶疮（藏 
器）。烧灰酒服，主唇裂生疮口臭。仍和脂涂之，与蓝靛同功（时珍）。 
【附方】旧二，新六。 
恶疮防水∶青布和蜡烧烟筒中熏之，入水不烂。（陈藏器《本草》） 
疮伤风水∶青布烧烟于器中，以器口熏疮，得恶汁出，知痛痒，瘥。（陈藏器《本草》） 
疮溃烂∶陈艾五钱，雄黄二钱，青布卷作大炷，点火熏之。热水流数次愈。（邓笔峰 
《杂兴方》。 
霍乱转筋∶入腹，无可奈何者。以酢煮青布，拓之。冷则易。（《千金方》） 
伤寒阳毒狂乱甚者∶青布一尺，浸冷水，贴其胸前。（《活人书》） 
目痛碜涩不得瞑∶用青布炙热，以时熨之，仍蒸大豆作枕。（《千金方》） 
病后目赤有方同上∶《千金方》∶用冷水渍青布掩之，数易。 



<目录>服器部第三十八卷_服器之一

<篇名>绵

内容：（《拾遗》） 
【集解】时珍曰∶古之绵絮，乃茧丝缠延，不可纺织者。今之绵絮，则多木绵也。入药 
仍用丝绵。 
【主治】新绵∶烧灰，治五野鸡病，每服酒二钱。衣中故绵絮∶主下血，及金疮出血不 
止，以一握煮汁服（藏器）。绵灰∶主吐血衄血，下血崩中，赤白带下，疳疮脐疮， 耳（时 
珍）。 
【附方】新十。 
霍乱转筋腹痛∶以苦酒煮絮裹之。（《圣惠方》） 
吐血咯血∶新绵一两（烧灰），白胶（切片，炙黄）一两。每服一钱，米饮下。（《普济 
方》） 
吐血衄血∶好绵烧灰，打面糊，入清酒调服之。（《普济方》） 
肠风泻血∶破絮（烧灰）、枳壳（麸炒）等分，麝香少许，为末。每服一钱，米饮下。（《圣 
惠方》） 
血崩不止∶好绵及妇人头发共烧存性，百草霜等分，为末。每服三钱，温酒下。或加棕 
灰。 
东垣方∶用白绵子、莲花心、当归、茅花、红花各一两，以白纸裹定，黄泥固济，烧存 
性，为末。每服一钱，入麝香少许，食前好酒服。《乾坤秘韫》∶用旧绵絮（去灰土）一斤， 
新 
五 
气结淋病不通∶用好绵四两（烧灰），麝香半分。每服二钱，温葱酒连进三服。（《圣惠 
方》） 
脐疮不干∶绵子烧灰，敷之。（傅氏《活婴方》） 
耳出汁∶故绵烧灰，绵裹塞之。（《圣惠方》） 



<目录>服器部第三十八卷_服器之一

<篇名>裆

内容：（《拾遗》） 
【释名】裤（《纲目》）、犊鼻（《纲目》）、触衣（《纲目》）、小衣。 
时珍曰∶ 亦作 ，亵衣也。以浑复为之，故曰 。其当隐处者为裆，缝合者为裤，短 
者为犊鼻。犊鼻，穴名也，在膝下。 
【主治】洗 汁∶解毒箭并女劳复（《别录》）。阴阳易病，烧灰服之。并取所交女人衣 
裳覆之（藏器）。主女劳疸，及中恶鬼忤（时珍）。 
【发明】时珍曰∶按张仲景云∶阴阳易病，身体重，少气，少腹里急，或引阴中拘急 
，热上冲胸，头重不欲举，眼中生花，膝胫拘急者，烧 散主之。取中 近隐处烧灰，水服 
方寸匕，日三服。小便即利，阴头微肿则愈。男用女，女用男。 
成无己解云∶此以导阴气也 
【附方】新四。 
金疮伤重被惊者∶以女人中衣旧者，炙裆熨之。（李筌《太白阴经》） 
胞衣不下∶以本妇 覆井上。或以所着衣笼灶上。（《千金方》） 
房劳黄病∶体重不眠，眼赤如朱，心下块起若瘕，十死一生。宜先烙上脘及心俞，次烙 
舌下，灸关元，下廉百壮。以妇人内衣烧灰，酒服二钱。（《三十六黄方》） 
中鬼昏厥，四肢拳冷，口鼻出血。用久污溺衣烧灰。每服二钱，沸汤下。男用女，女用 
男 
【附录】月经衣 见人部天癸下。 



<目录>服器部第三十八卷_服器之一

<篇名>汗衫

内容：（《纲目》） 
【释名】中单（《纲目》）、 裆、羞袒。 
时珍曰∶古者短襦为衫，今谓长衣亦曰衫矣。王睿《炙毂子》云∶汉王与项羽战，汗透 
中单，改名汗衫。刘熙《释名》云∶汗衣《诗》谓之泽，受汗泽也。或曰鄙袒，或曰羞 
用六尺裁，足覆胸背。言羞鄙于袒，故衣此尔。又前当胸，后当背，故曰 裆。 
【主治】卒中忤恶鬼气，卒倒不知人，逆冷，口鼻出清血，或胸胁腹内绞急切痛，如鬼 
击之状，不可按摩，或吐血衄血。用久垢汗衫烧灰，百沸汤或酒服二钱。男用女，女用男。 
中衬衣亦可（时珍）。 
【附方】新一。 
小儿夜啼∶用本儿初穿毛衫儿，放瓶内，自不哭也。（《生生编》） 



<目录>服器部第三十八卷_服器之一

<篇名>孝子衫

内容：（《拾遗》） 
【释名】时珍曰∶ 麻布所为者。 
【主治】面 ，烧灰敷之（藏器）。帽∶主鼻上生疮，私窃拭之，勿令人知（时珍）。 



<目录>服器部第三十八卷_服器之一

<篇名>病患衣

内容：（《纲目》） 
【主治】天行疫瘟。取初病患衣服，于甑上蒸过，则一家不染（时珍）。 



<目录>服器部第三十八卷_服器之一

<篇名>衣带

内容：（《拾遗》） 
【主治】妇人难产及日月未至而产。临时取夫衣带五寸，烧为末，酒服之。 带最佳（ 
藏器）。疗小儿下痢客忤，妊妇下痢难产（时珍）。 
【附方】新五。 
小儿客忤卒中者∶烧母衣带三寸，并发灰少许，乳汁灌之。（《外台秘要》） 
小儿下痢，腹大且坚∶用多垢故衣带切一升，水五升，煮一升，分三服。（《千金方》） 
妊娠下痢∶中衣带三寸烧研，水服。（《千金方》） 
金疮犯内，血出不止∶取所交妇人中衣带三寸烧末，水服。（《千金方》） 
令病不复∶取女中下裳带一尺烧研，米饮服，即免劳复。（《肘后方》） 



<目录>服器部第三十八卷_服器之一

<篇名>头巾

内容：（《纲目》） 
【释名】时珍曰∶古以尺布裹头为巾。后世以纱、罗、布、葛缝合，方者曰巾，圆者曰 
帽，加以漆制曰冠。又束发之帛曰 ，覆发之巾曰帻，罩发之络曰网巾，近制也。 
【主治】故头巾∶治天行劳复后渴。取多腻者浸汁，暖服一升（时珍。《千金方》）。 
【附方】新四。 
霍乱吐利∶偷本人头缯，以百沸汤泡汁，服一呷，勿令知之。（《集玄方》） 
猝忽心痛∶三年头 ，沸汤淋汁饮之。以碗覆 于闲地。周时即愈。（《圣惠方》） 
恶气心痛∶破网巾（烧灰一钱，猫屎烧灰五分，温酒服。《马氏方》） 
下蚀疳疮∶破丝网（烧存性）、孩儿茶各等分。研末。以浓茶洗净， 之，三五次效。 
忌生冷、房事、发物。（《集简方》） 



<目录>服器部第三十八卷_服器之一

<篇名>头

内容：（《纲目》） 
【释名】时珍曰∶ 头，朝服也。北周武帝始用漆纱制之，至唐又有纱帽之制，逮今用 
之。 
【主治】烧烟，熏产后血晕。烧灰水服，治血崩及妇人交肠病（时珍）。 
【发明】时珍曰∶按《陈总领方》，治暴崩下血，琥珀散用漆纱帽灰，云取阳气冲上 
义。又夏子益《奇疾方》云∶妇人因生产，阴阳易位，前阴出粪，名曰交肠病。取旧扑头烧 
灰，酒服。仍间服五苓散分利之。如无扑头，凡旧漆纱帽皆可代之。此皆取漆能行败血之义 
耳。 



<目录>服器部第三十八卷_服器之一

<篇名>皮巾子

内容：（《纲目》） 
【主治】下血及大风疠疮。烧灰入药（时珍）。 
【附方】新一。 
积年肠风泻血，百药不瘥。败皮巾子（烧灰）、白矾（烧）各一两，人指甲（烧焦）、麝 
香各 



<目录>服器部第三十八卷_服器之一

<篇名>皮腰袋

内容：（《纲目》） 
【主治】大风疠疮。烧灰入药（时珍）。 



<目录>服器部第三十八卷_服器之一

<篇名>缴脚布

内容：（《拾遗》） 
【释名】时珍曰∶即裹脚布也。李斯书云“天下之士裹足不入秦”是矣。古名行滕。 
【气味】无毒。主天行劳复，马骏风黑汗出者，洗汁服之。多垢者佳（藏器）。妇人欲 
回 



<目录>服器部第三十八卷_服器之一

<篇名>败天公

内容：（《别录》下品） 
【释名】笠。 
弘景曰∶此乃人所戴竹笠之败者。取竹烧灰用。 
时珍曰∶笠乃贱者御雨之具。以竹为胎，以箬叶夹之。《穹天论》云∶天形如笠，而冒 
地之表。则天公之名，盖取于此。近代又以牛马尾、棕毛、皂罗漆制以蔽日者，亦名笠子， 
乃古所谓 子者也。 
【主治】平。主鬼疰精魅，烧灰酒服（《别录》）。 



<目录>服器部第三十八卷_服器之一

<篇名>故蓑衣

内容：（《拾遗》） 
【释名】 （音泼适）。 
时珍曰∶蓑草结衣，御雨之具。《管子》云∶农夫首戴茅蒲，身服 。即此也。 
【主治】蠼 溺疮，取故蓑衣结烧灰，油和敷之（藏器）。 



<目录>服器部第三十八卷_服器之一

<篇名>毡屉

内容：（《别录》下品） 
【释名】KT （音替）、 （音燮）。 
时珍曰∶凡履中荐，袜下毡，皆曰屉，可以代替也。 
【主治】瘰 。烧灰五匕，酒一升和，平旦向日服，取吐良（思邈）。 
【附方】新三。 
痔疮初起，痒痛不止∶用毡袜烘热熨之。冷又易。（《集玄方》） 
一切心痛∶毡袜后跟一对，烧灰酒服。男用女，女用男。（《寿域方》） 
断酒不饮∶以酒渍毡屉一宿，平旦饮，得吐即止也。（《千金方》） 



<目录>服器部第三十八卷_服器之一

<篇名>皮靴

内容：（《纲目》） 
【释名】靴。 
时珍曰∶靴，皮履也，所以华足，故字从革、华。刘熙《释名》云∶靴，跨也。便于跨 
马也。本胡服。赵武灵王好着短 靴，后世乃作长 靴。入药当用牛皮者。 
【主治】癣疮，取旧靴底烧灰，同皂矾末掺之。先以葱椒汤洗净（时珍）。 
【附方】新六。 
牛皮癣疮∶旧皮鞋底烧灰，入轻粉少许，麻油调抹。（《直指方》） 
小儿头疮∶《圣惠方》∶用皮鞋底洗净煮烂，洗讫敷之。又方∶旧皮鞋面烧灰，入轻粉少 
许，生油调敷。 
瘰 已溃∶牛皮油靴底烧灰，麻油调敷之。（《集玄方》） 
身项粉瘤∶旧皮鞋底洗净，煮烂成冻子，常食之。瘤自破如豆腐，极臭。（《直指方》） 
肠风下血∶皮鞋底、蚕茧蜕、核桃壳、红鸡冠花等分，烧灰。每酒服一钱。（《圣惠方》） 



<目录>服器部第三十八卷_服器之一

<篇名>麻鞋

内容：（《别录》下品） 
【释名】履（《纲目》）、 （音费）、 （音先立切）。 
时珍曰∶鞋，古作 ，即履也。古者以草为屦，以帛为履。周人以麻为鞋。刘熙《释名 
》云∶鞋者解也，缩其上，易舒解也。履者礼也，饰足为礼也。 者袭也，履头深袭 
也。皮底曰 ， 者皮也。木底曰舄，干腊不畏湿也。入药当用黄麻、苎麻结者。 
【主治】旧底洗净煮汁服，止霍乱吐下不止，及食牛马肉毒，腹胀吐利不止，又解紫石 
英发毒（苏恭）。煮汁服，止消渴（藏器）。 
【附方】旧六，新六。 
霍乱转筋∶故麻鞋底烧赤，投酒中，煮取汁服。（陈藏器《本草》） 
疟疾不止∶故鞋底去两头烧灰，井华水服之。（《千金方》） 
鼻塞不通∶麻鞋烧灰吹之，立通。（《经验方》） 
鼻中衄血∶鞋 烧灰吹之，立效。（《贞元广利方》） 
小便遗床∶麻鞋尖头二七枚，烧灰，岁朝井华水服之。（《近效方》） 
大肠脱肛∶炙麻鞋底，频按入。仍以故麻鞋底、鳖头各一枚，烧鳖头，研敷之，将履底 
按入，即不出也。（《千金方》） 
子死腹中∶取本妇鞋底炙热，熨腹上下，二七次即下。（《集玄方》） 
胎衣不下∶方同上。 
夜卧禁魇∶凡卧时，以鞋一仰一覆，则无魇及恶梦。（《起居杂忌》） 
折伤接骨∶市上乞儿破鞋底一只（烧灰）、白面等分，好醋调成糊，敷患处，以绢束之， 
杉片夹定。须臾痛止，骨节有声，为效。（杨诚《经验方》） 
白驳癜风∶麻鞋底烧灰，擦之。（《圣惠》） 
蜈蚣伤螫∶麻履底炙热揩之，即安。（《外台秘要》） 



<目录>服器部第三十八卷_服器之一

<篇名>草鞋

内容：（《拾遗》 
【释名】草屦（《纲目》）、 （音跷）、不借（《纲目》）、千里马。 
时珍曰∶世本言黄帝之臣始作屦，即今草鞋也。刘熙《释名》云∶屦者拘也，所以拘 
也。 者跷也，着之跷跷轻便也。不借者，贱而易得，不假借人也。 
【主治】破草鞋，和人乱发烧灰，醋调，敷小儿热毒游肿（藏器）。催生，治霍乱（时 
珍） 
【附方】新五。 
产妇催生∶路旁破草鞋一只，洗净烧灰，酒服二钱。如得左足生男，右足生女，覆者儿 
死 
霍乱吐泻∶出路在家应急方∶用路旁破草鞋，去两头，洗三、四次，水煎汤一碗，滚服 
之，即愈。（《事海文山》） 
浑身骨痛∶破草鞋烧灰，香油和，贴痛处，即止。（《救急方》） 
行路足肿，被石垫伤者∶草鞋浸尿缸内半日，以砖一块烧红，置鞋于上，将足踏之，令 
热 
疮溃烂∶《海上方》诗云∶左脚草鞋将棒挑，水中洗净火中烧。细研为末加轻粉，洗 
以盐汤敷即消。 



<目录>服器部第三十八卷_服器之一

<篇名>屐屉鼻绳

内容：（《别录》下品） 
【释名】木屐。 
时珍曰∶屐乃木履之下有齿者，其施铁者曰 （音局）。刘熙《释名》云∶屐者支也， 
支以踏泥也。 
志曰∶别本注云∶屐屉，江南以桐木为底，用蒲为鞋，麻穿其鼻，江北不识也。久着断 
烂者，乃堪入药。 
【主治】哽咽，心痛，胸满，烧灰水服（《唐本》）。 
【附方】旧一，新五。 
妇人难产∶路旁破草鞋鼻子，烧灰，酒服。（《集玄方》） 
睡中尿床∶麻鞋纲带及鼻根等（惟不用底）七两，以水七升，煮二升，分再服。（《外台 
秘要》） 
尸咽痛痒，声音不出∶履鼻绳烧灰，水服之。（葛洪《肘后方》） 
燕口吻疮∶木履尾， 火中煨热，取拄两吻，各二七遍。（《千金方》） 
小儿头疮∶草鞋鼻子烧灰，香油调，敷之。（《圣济录》） 
手足 疮∶故履系烧灰，敷之。（《千金方》） 
狐尿刺疮∶麻鞋纲绳如枣大，妇人内衣（有血者）手大一片，钩头棘针二七枚，并烧研。 
以 



<目录>服器部第三十八卷_服器之一

<篇名>自经死绳

内容：（《拾遗》） 
【主治】卒发颠狂，烧末，水服三指撮。陈蒲煮汁服亦佳（藏器）。 
【发明】时珍曰∶按张耒《明道杂志》云∶蕲水一富家子，游倡宅，惊走仆于刑人尸上 
，大骇发狂。明医庞安常取绞死囚绳烧灰，和药与服，遂愈。观此则古书所载冷僻之物，无 
不可用者，在遇圆机之士耳。 



<目录>服器部第三十八卷_服器之一

<篇名>灵床下鞋

内容：（《拾遗》） 
【主治】香港脚（藏器）。 



<目录>服器部第三十八卷_服器之一

<篇名>死人枕席

内容：（《拾遗》） 
【主治】尸疰、石蛔。又治疣目，以枕及席拭之二七遍令烂，去疣（藏器）。疗自汗盗 
汗 
【发明】藏器曰∶有妪人患冷滞，积年不瘥。宋·徐嗣伯诊之，曰∶此尸疰也。当以死 
人枕煮服之，乃愈。于是往古冢中取枕，枕已一边腐缺。妪服之，即瘥。张景声十五岁，患 
腹胀面黄，众药不能治，以问嗣伯。嗣伯曰∶此石蛔尔，极难疗，当取死人枕煮服之。得大 
蛔虫，头坚如石者五六升，病即瘥。沈僧翼患眼痛，又多见鬼物。 
嗣伯曰∶邪气入肝，可觅死人枕煮服之，竟可埋枕于故处。如其言，又愈。王晏问曰∶ 
三病不同，皆用死人枕而俱瘥，何也？ 
答曰∶尸疰者，鬼气也，伏而未起，故令人沉滞。得死人枕治之，魂气飞越，不复附体 
， 
故用死人枕煮服之。邪气入肝，则使人眼痛而见魍魉，须邪物以钩之，故用死人枕之气。因 
不去之，故令埋于故处也。 
时珍曰∶按谢士泰《删繁方》∶治尸疰，或见尸，或闻哭声者。取死人席（斩棺内余 
弃路上者）一虎口（长三寸），水三升，煮一升服，立效。此即用死人枕之意也，故附之。 
服器之二（器物类五十四种） 



<目录>服器部第三十八卷_服器之一

<篇名>纸

内容：（《纲目》） 
【释名】时珍曰∶古者编竹炙青书字，谓之汗青，故简策字皆从竹。至秦汉间以缯帛 
书事，谓之幡纸，故纸字从糸，或从巾也。从氏，谐声也。刘熙《释名》云∶纸者砥也， 
其平如砥也。东汉和帝时，耒阳蔡伦始采树皮、故帛、鱼网、麻缯，煮烂造纸，天下乃通用 
之。苏易简《纸谱》云∶蜀人以麻，闽人以嫩竹，北人以桑皮，剡溪以藤，海人以苔，浙人 
以麦KT 、稻秆，吴人以茧，楚人以楮，为纸。又云∶凡烧药，以墨涂纸裹药，最能拒火。 
药品中有闪刀纸，乃折纸之际，一角叠在纸中，匠人不知漏裁者，医人取入药用。今方中未 
见用此，何欤？ 
【气味】诸纸∶甘，平，无毒。 
【主治】楮纸∶烧灰，止吐血、衄血、血崩、金疮出血（时珍）。 
竹纸∶包犬毛烧末，酒服，止疟（《圣惠》）。 
藤纸∶烧灰，敷破伤出血，及大人小儿内热，衄血不止。用故藤纸（瓶中烧存性）二钱， 
入麝香少许，酒服。仍以纸捻包麝香，烧烟熏鼻（时珍）。 
草纸∶作捻， 痈疽，最拔脓。蘸油燃灯，照诸恶疮浸淫湿烂者，出黄水，数次取效（时 
珍）。 
麻纸∶止诸失血，烧灰用（时珍）。 
纸钱∶主痈疽将溃，以筒烧之，乘热吸患处。其灰止血。其烟久嗅，损人肺气 
（时珍）。 
【附方】旧二，新六。 
吐血不止∶白薄纸五张烧灰，水服。效不可言。（《普济方》） 
衄血不止∶屏风上故纸烧灰，酒服一钱，即止。（《普济方》） 
皮肤血溅出者∶以煮酒坛上纸，扯碎如杨花，摊在出血处，按之即止。（王 《百一选 
方》） 
血痢不止∶白纸三张，裹盐一匙，烧赤研末。分三服，米饮下。（《圣惠方》） 
月经不绝来无时者∶案纸三十张烧灰，清酒半升和服，顿定。冬月用暖酒服之。（刘 
锡《传信方》） 
产后血晕∶上方服之立验。已毙经一日者，去板齿灌之，亦活。 
诸虫入耳∶以纸塞耳鼻，留虫入之耳不塞，闭口勿言，少顷虫当出也。（《集玄方》） 
老小尿床∶白纸一张铺席下，待遗于上，取纸晒烧，酒服。（《集简方》） 



<目录>服器部第三十八卷_服器之一

<篇名>青纸

内容：（《纲目》） 
【主治】妒精疮，以唾粘贴，数日即愈，且护痛也。弥久者良。上有青黛，杀虫解毒（ 
时珍）。 



<目录>服器部第三十八卷_服器之一

<篇名>印纸

内容：（《拾遗》） 
【主治】令妇人断产无子，剪有印处烧灰，水服一钱匕效（藏器）。 



<目录>服器部第三十八卷_服器之一

<篇名>桐油伞纸

内容：（《纲目》） 
【主治】蛀干阴疮。烧灰，出火毒一夜，敷之，便结痂（时珍）。 
【附方】新一。 
疔疮发汗∶千年锻石（炒）十分，旧黑伞纸烧灰一分。每用一小匙，先以齑水些少，次 
倾 



<目录>服器部第三十八卷_服器之一

<篇名>历日

内容：（《纲目》） 
【集解】时珍曰∶太昊始作历日，是有书。《礼记》∶十二月天子颁朔于诸侯。 
【主治】邪疟。用隔年全历，端午午时烧灰，糊丸梧子大。发日早用无根水，下五十丸 
（ 



<目录>服器部第三十八卷_服器之一

<篇名>钟馗

内容：（《纲目》） 
【集解】时珍曰∶《逸史》云∶唐高祖时，钟馗应举不第，触阶而死。后明皇梦有小鬼 
盗玉笛，一大鬼（破帽蓝袍）捉鬼啖之。上问之。对曰∶臣终南山进士钟馗也。蒙赐袍带之 
葬 
，誓除天下虚耗之鬼。乃命吴道子图象，传之天下。时珍谨按《尔雅》云∶钟馗，菌名也。 
《考工记注》云∶终葵，椎名也。菌似椎形，椎似菌形，故得同称。俗画神执一椎击鬼， 
故 
【主治】辟邪止疟。（时珍）。 
【附方】新二。 
妇人难产∶钟馗左脚烧灰，水服。（杨起《简便方》） 
鬼疟来去∶画钟馗纸烧灰二钱，阿魏、砒霜、丹砂各一皂子大，为末。寒食面和，丸小 
豆大。每服一丸，发时冷水下。正月十五日、五月初五日修合。（《圣济录》） 



<目录>服器部第三十八卷_服器之一

<篇名>桃符

内容：（《药性》） 
【集解】时珍曰∶《汉旧仪》云∶东海度朔山有大桃，蟠屈千里。其北有鬼门，二神守 
之，曰神荼、郁垒，主领众鬼。黄帝因立桃板于门，画二神以御凶鬼。《典术》云∶桃乃西 
方之木，五木之精，仙木也。味辛气恶，故能厌伏邪气，制百鬼。今人门上用桃符辟邪，以 
此也。 
【主治】中恶，精魅邪气，煮汁服（甄权）。 
【发明】时珍曰∶钱乙《小儿方》有桃符丸，疏取积热及结胸。用巴豆霜、黄柏、大黄 
各一钱一字，轻粉、 砂各半钱，为末，面糊丸粟米大。量大小，用桃符汤下。无则以桃枝 
代之。盖桃性快利大肠，兼取厌伏邪恶之义耳。 



<目录>服器部第三十八卷_服器之一

<篇名>桃橛

内容：（《拾遗》） 
【释名】桃 。 
时珍曰∶橛音厥，即 也。人多削桃木钉于地上，以镇家宅。三载者尤良。许慎云∶ 
羿死于桃 。 ，杖也。故鬼畏桃，而今人以桃梗作 橛，以辟鬼也。《礼记》云∶王吊则 
巫祝以桃 前引，以辟不祥。 者，桃枝作帚也。《博物志》云∶桃根为印，可以召鬼。《 
甄异传》云∶鬼但畏东南桃枝尔。观诸说，则桃之辟鬼祟疰忤，其来有由矣。 
【主治】卒心腹痛，鬼疰，破血，辟邪恶气，腹满，煮汁服之，与桃符同功（藏器）。 
风 



<目录>服器部第三十八卷_服器之一

<篇名>救月杖

内容：（《拾遗》） 
【集解】藏器曰∶即月食时，救月，击物木也。 
【主治】月蚀疮及月割耳，烧为灰，油和敷之（藏器）。乃治 之神药（思邈）。 



<目录>服器部第三十八卷_服器之一

<篇名>拨火杖

内容：（《拾遗》） 
【释名】火槽头（《拾遗》）、火柴头。 
时珍曰∶拨火之杖，烧残之柴，同一理。 
【主治】蝎螫，以横井上立愈。其上立炭，刮敷金疮，止血生肉。带之，辟邪恶鬼。带 
火纳水底，取得水银着出（藏器）。止小儿惊忤夜啼（时珍）。 
【附方】新一。 
客忤夜啼∶用本家厨下烧残火柴头一个，削平焦处。向上朱砂书云∶拨火杖！拨火杖！ 
天 
上五雷公，差来作神将。捉住夜啼鬼，打杀不要放。急急如律令。书毕，勿令人知，安立床 
前脚下，男左女右。（《岣嵝神书》） 



<目录>服器部第三十八卷_服器之一

<篇名>吹火筒

内容：（《纲目》） 
【主治】小儿阴，被蚯蚓呵肿，令妇人以筒吹其肿处，即消（时珍）。 



<目录>服器部第三十八卷_服器之一

<篇名>凿柄木

内容：（《拾遗》） 
【释名】千椎草《纲目》。 
【主治】难产。取入铁孔中木，烧末酒服（藏器）。刺在肉中，烧末，酒服二方寸匕（思 
邈）。 
【发明】时珍曰∶女科有千椎草散∶用凿柄承斧处打卷者，烧灰，淋汁饮。李魁甫言其 
有验，此亦取下往之义耳。 
【附方】新一。 
反胃吐食∶千槌花一枚烧研，酒服。（《卫生易简方》） 



<目录>服器部第三十八卷_服器之一

<篇名>铁椎柄

内容：（《拾遗》） 
【主治】鬼打，及强鬼排突人中恶者，和桃奴、鬼箭等，作丸服之（藏器。时珍曰∶务 
成子治瘟疾鬼病，萤火丸中亦用之）。 



<目录>服器部第三十八卷_服器之一

<篇名>铳楔

内容：（《纲目》） 
【主治】难产，烧灰酒服。又辟忤恶邪气（时珍）。 



<目录>服器部第三十八卷_服器之一

<篇名>刀鞘

内容：（《拾遗》） 
【主治】鬼打卒得，取二三寸烧末，水服。腰刀者弥佳（藏器）。 



<目录>服器部第三十八卷_服器之一

<篇名>马鞭

内容：（《纲目》） 
【释名】马策。 
时珍曰∶竹柄编革为之。故鞭从革便，策从竹 ，会意。 
【主治】马汗气入疮或马毛入疮，肿痛烦热，入腹杀人，烧鞭皮末，和膏敷之。又治狐 
尿刺疮肿痛，取鞭稍二寸，鼠屎二七枚，烧研，和膏敷之（时珍）。 



<目录>服器部第三十八卷_服器之一

<篇名>箭及镞

内容：（《拾遗》） 
【释名】时珍曰∶扬雄《方言》云∶自关而东谓之矢，自关而西谓之 
箭，江淮之间谓之镞。刘熙《释名》云∶矢又谓之镝。本曰足，末曰栝，体曰干，旁曰羽。 
【主治】妇人产后腹中痒，密安所卧席下，勿令妇知（藏器）。刺伤风水，刮箭下漆涂 
之 
【附方】新一。 
妇人难产∶《外台秘要》∶用箭干三寸，弓弦三寸，烧末，酒服。方出崔氏。《短剧方》 
治难产，飞生丸用故箭羽。方见禽部鼯鼠下。 



<目录>服器部第三十八卷_服器之一

<篇名>弓弩弦

内容：（《别录》下品） 
【释名】时珍曰∶黄帝时始作弓（有臂者曰弩），以木为干，以丝为弦。 
【气味】平，无毒。权曰微寒。 
【主治】难产，胞衣不出（《别录》）。鼻衄及口鼻大衄不止，取折弓弦烧灰，同枯矾等 
分吹之，即止（时珍）。 
【发明】弘景曰∶产难，取弓弩弦以缚腰，及烧弩牙纳酒中饮之，皆取发放快速之义。 
时珍曰∶弓弩弦催生，取其速离也。折弓弦止血，取其断绝也。《礼》云∶男子生，以 
桑弧、蓬矢射天地四方。示男子之事也。《巢元方论胎教》云∶妊娠三月，欲生男，宜操 
弓矢，乘牡马。孙思邈《千金方》云∶妇人始觉有孕，取弓弩弦一枚，缝袋盛，带左臂上， 
则转女为男。《房室经》云∶凡觉有娠，取弓弩弦缚妇人腰下，满百日解却。此乃紫宫玉女 
秘传方也。 
【附方】新四。 
胎动上逼∶弩弦系带之立下。（《医林集要》） 
胎滑易产∶弓弩弦烧末，酒服二钱。（《续十全方》） 
胞衣不出∶水煮弓弩弦，饮汁五合。或烧灰酒服。（《千金方》） 
耳中有物∶不出用弓弩弦长三寸，打散一头，涂好胶，拄着耳中，徐徐粘引出。（《圣 
惠方》） 



<目录>服器部第三十八卷_服器之一

<篇名>纺车弦

内容：（《纲目》） 
【主治】坐马痈，烧灰敷之（时珍）。凡人逃走，取其发于纬车上逆转之，则迷乱不知 
所 



<目录>服器部第三十八卷_服器之一

<篇名>梭头

内容：（《拾遗》） 
【主治】失音不语，病吃者，刺手心令痛即语。男左女右（藏器）。 



<目录>服器部第三十八卷_服器之一

<篇名>连枷关

内容：（《纲目》） 
【主治】转胞，小便不通，烧灰水服。（时珍。《千金方》）。 



<目录>服器部第三十八卷_服器之一

<篇名>担尖

内容：（《纲目》） 
【主治】肠痈已成，取少许烧灰，酒服，当作孔出脓血愈（思邈）。 



<目录>服器部第三十八卷_服器之一

<篇名>梳篦

内容：（《拾遗》） 
【释名】栉。 
时珍曰∶刘熙《释名》云∶梳，其齿疏通也。篦，其齿细密相比也。栉，其齿连节也。 
赫连氏始作之。 
【主治】虱病，煮汁服之。虱病是活虱入腹为病如症瘕者（藏器）。主小便淋沥，乳汁 
不通，霍乱转筋，噎塞（时珍）。 
【附方】新八。 
啮虱成症∶山野人好啮虱，在腹生长为虱症。用败梳、败篦各一枚，各破作两分。以一 
分 
霍乱转筋∶入腹痛。用败木梳一枚烧灰，酒服，永瘥。（《千金方》） 
噎塞不通∶寡妇木梳一枚烧灰，煎锁匙汤调下二钱。（《生生编》） 
小便淋痛∶多年木梳烧存性，空心冷水服。男用女，女用男。（《救急方》） 
发哽咽中∶旧木梳烧灰，酒服之。（《集玄方》） 
乳汁不行∶内服通乳药。外用木梳梳乳，周回百余遍，即通。（《儒门事亲方》） 
犬咬伤∶故梳一枚（锉），韭根一两（切），水二升，煮一升，顿服。（《外台秘要》） 
蜂虿叮螫∶油木梳炙热，熨之。（《救急方》） 



<目录>服器部第三十八卷_服器之一

<篇名>针线袋

内容：（《拾遗》） 
【主治】痔疮，用二十年者，取袋口烧灰，水服。又妇人产后肠中痒不可忍，密安所卧 
褥 
（ 



<目录>服器部第三十八卷_服器之一

<篇名>蒲扇

内容：（《拾遗》） 
【释名】 。 
时珍曰∶上古以羽为扇，故字从羽。后人以竹及纸为 ，故字从竹。扬雄《方言》云∶ 
自关而东谓之 ，自关而西谓之扇。东人多以蒲为之，岭南以蒲葵为之。 
【主治】败蒲扇灰和粉，粉身止汗，弥败者佳。新造屋柱下四隅埋之，蚊永不入。（藏 
器）。烧灰酒服一钱，止盗汗，及妇人血崩，月水不断（时珍）。 



<目录>服器部第三十八卷_服器之一

<篇名>蒲席

内容：（《别录》下品） 
【释名】荐。弘景曰∶蒲席惟船家用之，状如蒲帆。人家所用席，皆是菅草，而荐多是 
蒲也。方家烧 
恭曰∶席、荐皆人所卧，以得人气为佳，不论荐、席也。青齐间人谓蒲荐为蒲席，亦曰 
蒲（音合），谓 作者为荐。山南、江左机上织者为席，席下重浓者为荐。 
时珍曰∶席、荐皆以蒲及稻 为之，有精粗之异。吴人以龙须草为席。 
【主治】败蒲席∶平。主筋溢恶疮（《别录》）。单用破血。从高坠下，损瘀在腹刺痛， 
取久卧者烧灰，酒服二钱。或以蒲黄、当归、大黄、赤芍药、朴硝，煎汤调服，血当下（甄 
权）。 
编荐索∶烧研，酒服二指撮，治霍乱转筋入腹（藏器）。寡妇荐∶治小儿吐利霍乱 
二七茎煮汁服（藏器）。 
【附方】旧三，新三。 
霍乱转∶垂死者。败蒲席一握切，浆水一盏煮汁，温服。（《圣惠方》） 
小便不利∶蒲席灰七分，滑石三分，为散。饮服方寸匕，日三。（《金匮要略》） 
妇人血奔∶旧败蒲席烧灰，酒服二钱。（《胜金方》） 
五色丹游，多致杀人∶蒲席烧灰，和鸡子白，涂之良。（《千金翼》） 
痈疽不合∶破蒲席烧灰，腊月猪脂和，纳孔中。（《千金方》） 
夜卧尿床∶本人荐草烧灰，水服，立瘥。（《千金方》） 



<目录>服器部第三十八卷_服器之一

<篇名>簟

内容：（《纲目》） 
【释名】 、 、笋席。 
时珍曰∶簟可延展，故字从竹、覃。覃，延长也。 
【主治】蜘蛛尿、蠼 尿疮，取旧者烧灰敷之（时珍）。 
【附方】新一。 
小儿初生吐不止者∶用 少许，同人乳二合，盐二粟许，煎沸，入牛黄粟许，与服。 
此刘五娘方也。（《外台秘要》） 



<目录>服器部第三十八卷_服器之一

<篇名>帘箔

内容：（宋《嘉 》） 
【释名】时珍曰∶其形方廉而薄，故曰帘、曰簿，以竹及苇芒编成，其帛幕曰 。 
藏器曰∶今东人多以芒草为箔，入药用弥久着烟者佳。 
-败芒箔- 
【主治】无毒。主产妇血满腹胀痛，血渴，恶露不尽，月闭，下恶血，止好血 
疰痛症结，酒煮服之。亦烧末，酒服（藏器）。 
-箔经绳- 
【主治】痈疽有脓不溃，烧研，和腊猪脂敷下畔，即溃。不须针灸（时珍。《 
-厕屋户帘- 
【主治】小儿霍乱，烧灰，饮服一钱（时珍。《外台秘要》）。 



<目录>服器部第三十八卷_服器之一

<篇名>漆器

内容：（《纲目》） 
【主治】产后血晕，烧烟熏之即苏。又杀诸虫（时珍）。 
【附方】新三。 
血崩不止∶漆器灰、棕灰各一钱，柏叶煎汤下。（《集简方》） 
白秃头疮∶破朱红漆器，剥取漆朱烧灰，油调敷之。（《救急方》） 
蝎虿螫伤∶漆木碗合螫处，神验不传。（《古今录验方》） 



<目录>服器部第三十八卷_服器之一

<篇名>研朱石槌

内容：（《拾遗》） 
【主治】妒乳，煮热熨乳上，以二槌更互用之，数十遍，热彻取瘥（藏器）。 



<目录>服器部第三十八卷_服器之一

<篇名>灯盏

内容：（《纲目》） 
【释名】缸。 
【主治】上元盗取富家灯盏，置床下，令人有子（时珍。《韵府》）。 



<目录>服器部第三十八卷_服器之一

<篇名>灯盏油

内容：（《纲目》） 
【释名】灯窝油。 
【气味】辛，苦，有毒。 
【主治】一切急病，中风、喉痹、痰厥。用鹅翎扫入喉内，取吐即效。又涂一切恶疮疥 
癣（时珍）。 
【附方】新二。 
乳上生痈∶脂麻炒焦捣烂，以灯盏内油脚调敷，即散。（《集玄方》） 
走马喉痹∶诗云∶急喉肿痹最堪忧，急取盛灯盏内油。甚者不过三五呷，此方原是至人 
留。 



<目录>服器部第三十八卷_服器之一

<篇名>车脂

内容：（宋《开宝》） 
【校正】并入缸中膏。 
【释名】车毂脂（《纲目》）、轴脂（《纲目》）、辖脂（《纲目》）、缸膏（音公）。 
时珍曰∶毂即轴也。辖即缸也。乃裹轴头之铁，频涂以油，则滑而不涩。《史记》“齐 
人嘲淳于髡为炙毂 ”即此，今云油滑是矣。 
【气味】辛，无毒。 
【主治】卒心痛，中恶气，以热酒服之。中风发狂，取膏如鸡子大，热醋搅消服。又主 
妇人妒乳、乳痈，取熬热涂之，并和热酒服（《开宝》）。去鬼气，温酒烊热服（藏器）。治霍 
乱、中蛊、妊娠诸腹痛，催生，定惊，除疟，消肿毒诸疮（时珍）。 
【附方】旧八，新九。 
中恶蛊毒∶车缸脂如鸡子大，酒化服。（《千金方》） 
蛤蟆蛊病及蝌蚪蛊∶心腹胀满痛，口干思水，不能食，闷乱大喘。用车辖脂半斤，渐渐 
服之，其蛊即出。（《圣惠方》） 
霍乱转筋∶入腹痛。车毂中脂涂足心。（《千金方》） 
少小腹胀∶车毂中脂和轮下土，如弹丸，吞之立愈。（《千金方》） 
妊妇腹痛∶烧车缸脂末，纳酒中，随意饮。（《千金方》） 
妊妇热病∶车辖脂随意酒服，大良。（《千金方》） 
妇人难产，三日不出∶车轴脂吞大豆许二丸。（《千金方》） 
妇人逆产∶车缸膏画儿脚底，即正。（《开宝本草》） 
产后阴脱∶烧车缸头脂，纳酒中服。（《子母秘录》） 
小儿惊啼∶车轴脂小豆许，纳口中及脐中良。（《千金方》） 
儿脐不合∶车辖脂烧灰，敷之。（《外台秘要》） 
疟疾不止，不拘久近∶车轴垢，水洗，下面和丸弹子大，作烧饼。未发时食一枚，发时 
又 
瘭疽已溃∶车缸脂和梁上尘，敷之。（《外台秘要》） 
灸疮不瘥∶车缸脂涂之，良。（《千金方》） 
耳脓血∶绵裹车辖脂塞之。（《外台秘要》） 
诸虫入耳∶车缸脂涂孔中，自出。（《梅师方》） 
针刺入肉∶车脂，摊纸上如钱大，粘贴。二日一易，三五次即出。（《集玄方》） 



<目录>服器部第三十八卷_服器之一

<篇名>败船茹

内容：（音如。《别录》下品） 
【集解】弘景曰∶此是大 刮竹茹以补漏处者。 
时珍曰∶古人以竹茹。今人只以麻筋和油锻石为之。 
【主治】平。疗妇人崩中，吐血、痢血不止（《别录》）。治金疮，刮败船茹灰敷之，功 
同牛胆锻石（苏颂）。 
【附方】旧一，新二。 
妇人遗尿∶船故茹为末，酒服三钱。（《千金方》） 
月水不断∶船茹一斤净洗，河水四升半，煮二升半，分二服。（《千金方》） 
妇人尿血∶方同上。 



<目录>服器部第三十八卷_服器之一

<篇名>故木砧

内容：（《拾遗》） 
【释名】百味（《拾遗》）、 几。 
-几上屑- 
【主治】吻上馋疮，烧末敷之（藏器）。 
-砧上垢- 
【主治】卒心腹痛。又凡人病后食、劳复，取当时来参病患行止脚下土一钱许 
右），和垢及鼠头一（或鼠屎三七）枚煮服，神效（藏器）。干霍乱，不吐不利，烦胀欲死， 
或转筋入腹，取屠儿几垢一鸡子大，温酒调服，得吐即愈。又主唇疮、耳疮、虫牙（时 
【附方】新二。 
唇紧疮裂∶屠几垢烧存性，敷之。（《千金方》） 
小儿耳疮∶屠几上垢，敷之。（《千金方》） 



<目录>服器部第三十八卷_服器之一

<篇名>杓

内容：（音妁。《拾遗》） 
【释名】时珍曰∶木曰杓，瓠曰瓢。杓者，勺也；瓢者，漂也。 
【主治】人身上结筋，打之三下，自散（藏器）。 
瓠瓢见菜部。 



<目录>服器部第三十八卷_服器之一

<篇名>箸

内容：（《拾遗》） 
【释名】箸。 
时珍曰∶古箸以竹，故字从竹。近人兼用诸木及象牙为之矣。 
【主治】吻上咽口疮，取箸头烧灰敷之。又狂狗咬者，乞取百家箸，煎汁饮（藏器）。 
咽 



<目录>服器部第三十八卷_服器之一

<篇名>甑

内容：（《别录》下品） 
【校正】并入《拾遗》瓦甑、故甑蔽。 
【集解】时珍曰∶黄帝始作甑、釜。北人用瓦甑，南人用木甑，夷人用竹甑。术家云∶ 
凡甑鸣、釜鸣者，不得惊怖。但男作女拜，女作男拜，即止，亦无殃咎。《感应类从志》 
瓦甑之契，投枭自止。注云∶取故甑书“契”字，置墙上，有枭鸣时投之，自止也。 
-瓦甑- 
【主治】魇寐不寤，取覆人面，疾打破之（藏器）。 
-甑垢-（一名阴胶） 
【主治】口舌生疮，刮敷之（时珍）。 
【发明】时珍曰∶雷氏《炮炙论》序云∶知疮所在，口点阴胶。注云∶取甑中气垢少许 
于口中，即知脏腑所起，直彻至患处，知痛所在，可医也。 
-甑带- 
【气味】辛，温，无毒。 
【主治】煮汁服，除腹胀痛，脱肛，胃反，小便失禁、不通及淋，中恶尸注。烧灰，封 
金疮，止血，止痛，出刃（苏恭）。主大小便不通，疟疾，妇人带下，小儿脐疮，重舌夜啼 
癜风白驳（时珍）。 
【发明】志曰∶江南以蒲为甑带，取久用败烂者用之。取其久被蒸气，故能散气也。 
【附方】旧五，新六。 
小便不通∶以水四升，洗甑带取汁，煮葵子二升半，分三服。（《圣惠方》） 
大小便闭∶甑带煮汁，和蒲黄方寸匕服，日三次。（《千金方》） 
五色带下∶甑带煮汁，温服一盏，日二服。（《千金方》） 
小儿下血∶甑带灰涂乳上，饮之。（《外台秘要》） 
小儿夜啼∶甑带悬户上，即止。（《子母秘录》） 
小儿重舌∶甑带烧灰，敷舌下。（《圣惠方》） 
小儿鹅口∶方同上。 
小儿脐疮∶甑带烧灰敷之。（《子母秘录》） 
五色丹毒∶甑带烧灰，鸡子白和，涂之。（《卫生易简方》） 
沙芒眯目∶甑带灰，水服一钱。（《外台秘要》） 
草石在咽∶不出。方同上。 
故甑蔽（《拾遗》。或作闭 
【气味】无毒。 
【主治】主石淋，烧研，水服三指撮。又主盗汗（ 
痛及食复，下死胎（时珍）。 
【发明】时珍曰∶甑蔽通气，理似优于甑带。雷氏《炮炙论》序云∶弊 淡卤。注云∶ 
常使旧甑中 ，能淡盐味。此物理之相感也。 
【附方】新二。 
胎死腹中及衣不下者∶取炊蔽，户前烧末，水服即下。（《千金方》） 
骨疽出骨，愈而复发，骨从孔中出，宜疮上灸之∶以乌雌鸡一只，去肉取骨，烧成炭， 
以 



<目录>服器部第三十八卷_服器之一

<篇名>锅盖

内容：（《纲目》） 
【主治】牙疳、阴疳，取黑垢，同鸡 黄皮灰、蚕茧灰、枯矾等分为末，米泔洗后频 
敷之（时珍）。 



<目录>服器部第三十八卷_服器之一

<篇名>饭箩

内容：（《拾遗》） 
【释名】筐。 
藏器曰∶以竹为之，南方人谓之筐。 
【主治】时行病后食、劳复，烧取方寸匕，水服（藏器）。 



<目录>服器部第三十八卷_服器之一

<篇名>蒸笼

内容：（《纲目》） 
【主治】取年久竹片，同弊帚扎缚草、旧麻鞋底系及蛇蜕皮，烧灰，擦白癜风（时珍。 
《圣惠方》）。 



<目录>服器部第三十八卷_服器之一

<篇名>炊单布

内容：（《纲目》） 
【主治】坠马，及一切筋骨伤损，张仲景方中用之（时珍）。 
【发明】时珍曰∶按王 《百一选方》云∶一人因开甑，热气蒸面，即浮肿眼闭。一 
医以意取久用炊布烧灰存性为末，随敷随消。盖此物受汤上之气多，故用此引出汤毒。亦 
犹盐水取咸味，以类相感也。 



<目录>服器部第三十八卷_服器之一

<篇名>故炊帚

内容：（《拾遗》） 
【主治】人面生白驳，以月食夜。和诸药烧灰，苦酒调敷之（藏器）。 



<目录>服器部第三十八卷_服器之一

<篇名>弊帚

内容：（《纲目》） 
【释名】彗。 
时珍曰∶许慎《说文》云∶帚从手持巾，以扫除也。竹帚曰彗。凡竹枝、荆苕、黍秫、 
茭蒲、芒草、落帚之类，皆可为帚也。 
【主治】白驳癞风，烧灰入药（时珍）。 
【附方】新二。 
白驳风∶弊帚、弊帛、履底、甑带、脯腊、蝉颈、蛇皮等分，以月食时合烧为末。酒服 
方 
身面疣目∶每月望子时，以秃帚扫疣目上，三七遍。（《圣惠方》） 



<目录>服器部第三十八卷_服器之一

<篇名>簸箕舌

内容：（《纲目》） 
【释名】时珍曰∶簸扬之箕也。南人用竹，北人用杞柳为之。 
【主治】重舌出涎，烧研，酒服一钱。又主月水不断（时珍。《千金方》、《圣惠方》）。 
【附方】新一。 
催生∶簸箕淋水一盏，饮数口。（《集玄方》） 



<目录>服器部第三十八卷_服器之一

<篇名>竹篮

内容：（《拾遗》） 
【释名】藏器曰∶竹器也。 
【主治】取耳烧灰，敷狗咬疮（藏器）。 



<目录>服器部第三十八卷_服器之一

<篇名>鱼笱

内容：（《纲目》） 
【释名】时珍曰∶徐坚《初学记》云∶取鱼之器曰笱（音苟），曰 （音留），曰 （ 
孤），曰 （音罩），曰 （音抄）。 
【主治】旧笱须∶疗鱼骨哽，烧灰，粥饮服方寸匕（时珍。《肘后方》）。 



<目录>服器部第三十八卷_服器之一

<篇名>鱼网

内容：（《拾遗》） 
【释名】罟。 
时珍曰∶《易》云∶庖牺氏结绳而为网罟，以畋以渔，盖取诸离。 
【主治】鱼骨哽者，以网覆颈，或煮汁饮之，当自下（藏器）。亦可烧灰，水服，或乳 
香 



<目录>服器部第三十八卷_服器之一

<篇名>草麻绳索

内容：（《纲目》） 
【释名】时珍曰∶小曰索，大曰绳。 
【主治】大腹水病，取三十枚去皮，研水三合，旦服，日中当吐下水汁。结囊若不 
三日后再作。未尽更作。瘥后，禁水饮、咸物（时珍）。 
【附方】新二。 
断瘟不染∶以绳度所住户中壁，屈绳结之，即不染也。（《肘后方》） 
消渴烦躁∶取七家井索，近瓶口结处，烧灰。新汲水服二钱，不过三五服效。（《圣惠 
方》） 



<目录>服器部第三十八卷_服器之一

<篇名>马绊绳

内容：（《纲目》） 
【主治】煎水，洗小儿痫（苏恭）。烧灰，掺鼻中疮（时珍）。 



<目录>服器部第三十八卷_服器之一

<篇名>缚猪绳

内容：（《纲目》） 
【主治】小儿惊啼，发歇不定，用腊月者烧灰，水服少许（藏器）。 



<目录>服器部第三十八卷_服器之一

<篇名>牛鼻

内容：（音卷。《纲目》） 
【释名】时珍曰∶穿牛鼻绳木也。 
【主治】木 ∶主小儿痫。草 ∶烧研，敷小儿鼻下疮（《别录》）。草 灰∶吹喉风有 
效。 
木 ∶煮汁或烧灰酒服，治消渴（时珍）。 
【附方】新二。 
消渴饮水∶牛鼻木二个（男用牝牛，女用牡牛者，洗锉），人参、甘草各半两，大白梅 
十个，水四碗，煎三碗，热服甚妙。（《普济方》） 
冬月皲裂∶牛鼻绳末，和五倍子末，填入薄纸，贴之。（《救急方》） 



<目录>服器部第三十八卷_服器之一

<篇名>厕筹

内容：（《拾遗》） 
【主治】难产，及霍乱身冷转筋，于床下烧取热气彻上。亦主中恶鬼气。此物最微， 
功可录（藏器）。 
【附方】新二。 
小儿惊窜，两眼看地不上者∶皂角烧灰，以童尿浸刮屎柴竹用火烘干为末，贴其囟门 
即苏。（《王氏小儿方》） 
小儿齿迟∶正旦。取尿坑中竹木刮涂之，即生。（《圣惠方》） 



<目录>服器部第三十八卷_服器之一

<篇名>尿桶

内容：（《纲目》） 
-旧板- 
【主治】霍乱吐利，煎水服。山村宜之（时珍。《如宜方》）。 
-旧箍- 
【主治】脚缝搔痒，或疮有窍，出血不止，烧灰敷之。年久者佳（时珍）。 
