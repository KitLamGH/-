
<目录>果部第三十卷_果之二

<篇名>梨

内容：（《别录》下品） 
【释名】快果、果宗、玉乳、蜜父。 
震亨曰∶梨者，利也。其性下行流利也。 
弘景曰∶梨种殊多，并皆冷利，多食损人，故俗人谓之快果，不入药用。 
【集解】颂曰∶梨，处处皆有，而种类殊别。医方相承，用乳梨、鹅梨。乳梨，出宣城 
，皮浓而肉实，其味极长；鹅梨，河之南北州郡皆有之，皮薄而浆多，味差短，其香则过之 
。其余水梨、消梨、紫糜梨、赤梨、青梨、茅梨、甘棠梨、御儿梨之类甚多，俱不入药也。 
一种桑梨，惟堪蜜煮食之，止口干，生食不益人，冷中。又有紫花梨，疗心热。唐武宗有此 
疾，百药不效。青城山邢道人以此梨绞汁进之，帝疾遂愈。复求之，不可得。常山郡忽有一 
株，因缄封以进。帝多食之，解烦燥殊效。岁久木枯，不复有种，今人不得而用之矣。 
时珍曰∶梨树高二、三丈，尖叶光腻有细齿，二月开白花如雪六出。上巳无风则结实必 
佳。故古语云∶上巳有风梨有蠹，中秋无月蚌无胎。贾思勰言∶梨核每颗有十余子，种之惟 
一、二子生梨，余皆生杜，此亦一异也。杜，即棠梨也。梨品甚多，必须棠梨、桑树接过者 
，则结子早而佳。梨有青、黄、红、紫四色。乳梨，即悉尼；鹅梨，即绵梨；消梨，即香水 
梨也。俱为上品，可以治病。御儿梨，即玉乳梨之讹。或云御儿一作语儿，地名也，在苏州 
嘉兴县，见《汉书注》。 
其他青皮、早谷、半斤、沙糜诸梨，皆粗涩不堪，只可蒸煮及切烘为脯尔。一种醋梨， 
易水煮熟，则甜美不损人也。昔人言梨，皆以常山真定、山阳钜野、梁国睢阳、齐国临淄、 
巨鹿、弘农、京兆、邺都、洛阳为称。盖好梨多产于北土，南方惟宣城者为胜。故司马迁《 
史记》云∶淮北、荥南、河济之间，千株梨其人与千户侯等也。又魏文帝诏云∶真定御梨大 
如拳，甘如蜜，脆如菱，可以解烦释 。辛氏《三秦记》云∶含消梨大如五升器，坠地则破 
，须以囊承取之。汉武帝尝种于上苑。此又梨之奇品也。《物类相感志》言∶梨与萝卜相间 
收藏，或削梨 
-实- 
【气味】甘、微酸，寒，无毒。多食令人寒中萎困。金疮、乳妇、血虚者，尤 
不可 
志曰∶《别本》云∶梨，甘寒，多食成冷痢。桑梨∶生食冷中，不益人。 
【主治】热嗽，止渴。切片贴烫火伤，止痛不烂（苏恭）。治客热，中风不语，治伤寒 
热 
发，解丹石热气、惊邪，利大小便（《开宝》）。除贼风，止心烦气喘热狂。作浆，吐风痰（ 
大明）。猝喑风不语者，生捣汁频服。胸中痞塞热结者，宜多食之（孟诜）。润肺凉心，消痰 
降火，解疮毒、酒毒（时珍）。 
【发明】宗 曰∶梨，多食动脾，少则不及病，用梨者当斟酌之。惟病酒烦渴人食之甚 
佳，终不能却疾。 
慎微曰∶孙光宪《北梦琐言》云∶有一朝士见奉御梁新诊之，曰∶风疾已深，请速归去 
。复见 州马医赵鄂诊之，言与梁同，但请多吃消梨，咀 不及，绞汁而饮。到家旬日，唯 
吃消梨，顿爽也。 
时珍曰∶《别录》着梨，只言其害，不着其功。陶隐居言梨不入药。盖古人论病多主风 
寒，用药皆是桂、附，故不知梨有治风热、润肺凉心、消痰降火、解毒之功也。今人痰病、 
火病，十居六、七。梨之有益，盖不为少，但不宜过食尔。按∶《类编》云∶一士人状若有 
疾，厌厌无聊，往谒杨吉老诊之。杨曰∶君热症已极，气血消铄，此去三年，当以疽死。士 
人不乐而去。闻茅山有道士医术通神，而不欲自鸣。乃衣仆衣，诣山拜之，愿执薪水之役。 
道士留置弟子中。久之以实白道士。道士诊之，笑曰∶汝便下山，但日日吃好梨一颗。如生 
梨已尽，则取干者泡汤，食滓饮汁，疾自当平。士人如其戒，经一岁复见吉老。见其颜貌腴 
泽，脉息和平，惊曰∶君必遇异人，不然岂有痊理？士人备告吉老。吉老具衣冠望茅山设拜 
，自咎其学之未至。此与琐言之说仿佛。观夫二条，则梨之功岂小补哉？然惟乳梨、鹅梨、 
消梨可食，余梨则亦不能去病也。 
【附方】旧八，新四。 
消渴饮水∶用香水梨、或鹅梨、或江南悉尼皆可，取汁以蜜汤熬成瓶收。无时以热水或 
冷水调服，愈乃止。（《普济方》） 
猝得咳嗽∶颂曰∶崔元亮《海上方》∶用好梨去核，捣汁一碗，入椒四十粒，煎一沸去 
滓，纳黑饧一大两，消讫，细细含咽立定。诜曰∶用梨一颗，刺五十孔，每孔纳椒一粒，面 
裹灰火煨熟，停冷去椒食之。又方∶去核纳酥、蜜，面裹烧熟，冷食。又方∶切片，酥煎食 
之。又方∶捣汁一升，入酥、蜜各一两，地黄汁一升，煎成含咽。凡治嗽，须喘急定时冷食 
之。若热食反伤肺，令嗽更剧，不可救也。若反，可作羊肉汤饼饱食之，便卧少时，即佳。 
痰喘气急∶梨剜空，纳小黑豆令满，留盖合住系定，糠火煨熟，捣作饼。每日食之，至 
效。（《摘玄》） 
喑风失音∶生梨，捣汁一盏饮之，日再服。（《食疗本草》） 
小儿风热，昏懵躁闷，不能食∶用消梨三枚切破，以水二升，煮取汁一升，入粳米一合， 
煮粥食之。（《圣惠方》） 
赤目弩肉，日夜痛者∶取好梨一颗捣绞汁，以绵裹黄连片一钱浸汁。仰卧点之。（ 
赤眼肿痛∶鹅梨一枚捣汁，黄连末半两，腻粉一字，和匀绵裹浸梨汁中，日日点之。（ 
《圣惠》） 
反胃转食，药物不下∶用大悉尼一个，以丁香十五粒刺入梨内，湿纸包四、五重，煨熟 
食 
-花- 
【主治】去面黑粉滓（时珍。方见李花下）。 
-叶- 
【主治】霍乱吐利不止，煮汁服。作煎，治风（苏恭）。治小儿寒疝（苏颂）。捣汁服， 
解中菌毒（吴瑞）。 
【附方】旧三，新一。 
小儿寒疝腹痛，大汗出∶用梨叶，浓煎七合，分作数服，饮之大良。此徐玉经验方也。 
（《图经本草》） 
中水毒病初起，头痛恶寒，拘急心烦∶用梨叶一把捣烂，以酒一盏搅饮。（《箧中方》） 
蠼 尿疮出黄水∶用梨叶汁涂之，干即易。（《箧中方》） 
食梨过伤∶梨叶煎汁，解之。（黄记） 
-木皮- 
【主治】解伤寒时气（时珍）。 
【附方】新四。 
伤寒温疫已发未发。用梨木皮、大甘草各一两，黄秫谷一合（为末），锅底煤一钱。每 
服三钱，白汤下，日二服，取愈。此蔡医博方也。（黎居士《简易方》） 
霍乱吐利∶梨枝，煮汁饮。（《圣惠》） 
气积郁冒，人有气从脐左右起上冲，胸满气促，郁冒厥者。用梨木灰、伏出鸡卵壳中白 
皮、紫菀、麻黄（去节），等分为末，糊丸梧桐子大。每服十丸，酒下。亦可为末服方寸匕， 
或煮汤服。（《总录》） 
结气咳逆三十年者，服之亦瘥。方同上。 



<目录>果部第三十卷_果之二

<篇名>鹿梨

内容：（《图经》） 
【校正】原附梨下，今分出。 
【释名】鼠梨（《诗疏》）、山梨（《毛诗》）、杨 （《尔雅》）、罗。 
时珍曰∶《尔雅》云∶ ，罗也。其木有纹如罗，故名。《诗》云∶隰有树 。毛苌注 
云∶ ，一名赤罗，一名山梨，一名树梨。今人谓之杨 。陆机《诗疏》云∶ ，即鹿梨也 
，一名鼠梨。 
【集解】颂曰∶江宁府信州一种小梨，名鹿梨，叶如茶，根如小拇指。彼人取皮治疮， 
八月采之。近处亦有，但采实作干，不知入药也。 
时珍曰∶山梨，野梨也，处处有之。梨大如杏，可食。其木纹细密，赤者纹急，白者纹 
缓。按∶陆机云∶鹿梨，齐郡尧山、鲁国、河内皆有，人亦种之。实似梨而酢，亦有美脆者 
。 
-实- 
【气味】酸，涩，寒，无毒。 
【主治】煨食治痢（苏颂）。 
-根皮- 
【气味】同实。 
【主治】疮疥，煎汁洗之（苏颂）。 
【附方】新二。 
一切疮∶鹿梨散∶用鹿梨根、蛇床子各半斤，真剪草四两，硫黄三钱，轻粉一钱。为末。 
麻油调敷之。小儿涂于绢衣上着之，七日不解，自愈。（《仁存方》） 
一切癣∶鹿梨根，刮皮捣烂，醋和麻布包擦之。干者为末，以水和捣。（唐瑶《经验方》） 



<目录>果部第三十卷_果之二

<篇名>棠梨

内容：（《纲目》） 
【释名】甘棠。 
时珍曰∶《尔雅》云∶杜，甘棠也。赤者杜，白者棠。或云∶牝曰杜，牡曰棠。或云∶ 
涩者杜，甘者棠。杜者涩也，棠者糖也。三说俱通，末说近是。 
【集解】时珍曰∶棠梨，野梨也。处处山林有之。树似梨而小。叶似苍术叶，亦有团者 
，三叉者，叶边皆有锯齿，色颇黪白。二月开白花，结实如小楝子大，霜后可食。其树接梨 
甚嘉。有甘酢、赤白二种。按∶陆机《诗疏》云∶白棠，甘棠也，子多酸美而滑。赤棠子涩 
而酢，木理亦赤，可作弓材。《救荒本草》云∶其叶味微苦，嫩时炸熟，水浸淘净，油、盐 
调食，或蒸晒代茶。其花亦可炸食，或晒干磨面，作烧饼食，以济饥。又杨慎《丹铅录》 
言∶尹伯奇采 花以济饥。注者言∶ ，即山梨，乃今棠梨也。未知是否？ 
-实- 
【气味】酸、甘，涩，寒，无毒。 
【主治】烧食，止滑痢（时珍）。 
-枝叶- 
【气味】同实。 
【主治】霍乱吐泻不止，转筋腹痛，取一握，同木瓜二两煎汁，细呷之（时珍。《圣惠 
方》）。 
【附方】新一。 
反胃吐食∶棠梨叶，油炒，去刺，为末。每旦酒服一钱。（《山居四要》） 



<目录>果部第三十卷_果之二

<篇名>海红

内容：（《纲目》） 
【释名】海棠梨。 
时珍曰∶按∶李德裕《草木记》云∶凡花木名海者，皆从海外来，如海棠之类是也。又 
李白诗注云∶海红乃花名，出新罗国甚多。则海棠之自海外有据矣。 
【集解】时珍曰∶《饮膳正要》果类有海红，不知出处，此即海棠梨之实也。状如木瓜 
而小，二月开红花，实至八月乃熟。郑樵《通志》云∶海棠子名海红，即《尔雅》赤棠也。 
沈立《海棠记》云∶棠有甘棠、沙棠、棠梨，皆非海棠也。海棠盛于蜀中。其出江南者 
名南海棠，大抵相类，而花差小。棠性多类梨。其核生者长慢，十数年乃花。以枝接梨及木 
瓜者易茂，其根色黄而盘劲，其木坚而多节，外白中赤。其枝叶密而条畅。其叶类杜，大者 
缥绿色，小者浅紫色。 
二月开花五出，初如胭脂点点然，开则渐成缬晕，落则有若素妆淡粉。其蒂长寸余，淡 
紫色，或三萼、五萼成丛。其蕊如金粟，中有紫须。其实状如梨，大如樱桃，至秋可食，味 
甘酸。大抵海棠花以紫绵色者为正，余皆棠梨耳。海棠花不香，惟蜀之嘉州者有香而木大。 
有黄海棠，花黄。贴干海棠，花小而鲜。垂丝海棠，花粉红向下。皆无子，非真海棠也。 
-子- 
【气味】酸、甘，平，无毒。 
【主治】泄痢（时珍。出《正要》）。 



<目录>果部第三十卷_果之二

<篇名>木瓜

内容：（《别录》中品） 
【释名】 （音茂）。 
时珍曰∶按∶《尔雅》云∶ ，木瓜。郭璞注云∶木实如小瓜，酢而可食。则木瓜之名 
取此义也。或云∶木瓜味酸，得木之正气故名。亦通。 从林、矛，谐声也。 
【集解】弘景曰∶木瓜，山阴兰亭尤多，彼人以为良果。又有 楂，大而黄。有楂子， 
小而涩。《礼》云∶楂、梨钻之。古亦以楂为果，今则不也。 
保升曰∶其树枝状如柰，花作房生子，形似栝蒌，火干甚香。楂子似梨而酢，江外常为 
果食。 
颂曰∶木瓜，处处有之，而宣城者为佳。木状如柰，春末开花，深红色。其实大者如瓜 
，小者如拳，上黄似着粉。宣人种莳尤谨，遍满山谷。始实成则镞纸花粘于上，夜露日烘， 
渐变红，花文如生。本州以充土贡，故有宣城花木瓜之称。 楂酷类木瓜，但看蒂间别有重 
蒂如乳者为木瓜，无者为 楂也。 
曰∶真木瓜皮薄，色赤黄，香而甘酸不涩，其向里子头尖，一面方，食之益人。有和 
圆子，色微黄，蒂粗，其子小圆，味涩微咸，能伤人气。有蔓子，颗小，味绝涩，不堪用。 
有土伏子，味绝苦涩不堪，子如大样油麻，饵之令人目涩、目赤筋痛也。 
宗 曰∶西洛大木瓜，其味和美，至熟只青白色，入药绝有功，胜宣州者，味淡。 
时珍曰∶木瓜可种可接，可以枝压。其叶光而浓，其实如小瓜而有鼻，津润味不木者， 
为木瓜；圆小于木瓜，味木而酢涩者，为木桃；似木瓜而无鼻，大于木桃，味涩者，为木李 
，亦曰木梨，即 楂及和圆子也。鼻乃花脱处，非脐蒂也。木瓜性脆，可蜜渍之为果。去子 
蒸烂，捣泥入蜜与姜作煎，冬月饮尤佳。木桃、木李性坚，可蜜煎及作糕食之。木瓜烧灰散 
池中，可以毒鱼，说出《淮南万毕术》。又《广志》云∶木瓜枝，一尺有百二十节，可为杖 
-实- 
【修治】 曰∶凡使木瓜，勿犯铁器，以铜刀削去硬皮并子，切片晒干，以黄 
牛乳 
时珍曰∶今人但切片晒干入药尔。按∶《大明会典》∶宣州岁贡乌烂虫蛀木瓜入御药局 
。亦取其陈久无木气，如栗子去木气之义尔。 
【气味】酸，温，无毒。 
思邈曰∶酸、咸，温，涩。诜曰∶不可多食，损齿及骨。 
【主治】湿痹邪气，霍乱大吐下，转筋不止（《别录》）。治香港脚冲心，取嫩者一颗，去 
子，煎服，佳。强筋骨，下冷气，止呕逆，心膈痰唾，消食，止水利后渴不止，作饮服之（ 
《藏器》）。止吐泻奔豚，及水肿冷热痢，心腹痛（大明）。调营卫，助谷气（雷 ）。去湿和 
胃，滋脾益肺，治腹胀善噫，心下烦痞（好古）。 
【发明】杲曰∶木瓜，入手、足太阴血分，气脱能收，气滞能和。 
弘景曰∶木瓜最疗转筋。如转筋时，但呼其名及书上作木瓜字，皆愈。此理亦不可解。 
俗人拄木瓜杖，云利筋胫也。 
宗 曰∶木瓜得木之正，酸能入肝，故益筋与血。病腰肾脚膝无力，皆不可缺也。人以 
铅霜或胡粉涂之，则失酢味，且无渣，盖受金之制也。 
时珍曰∶木瓜所主霍乱、吐利、转筋、香港脚，皆脾胃病，非肝病也。肝虽主筋，而转筋 
则由湿热、寒湿之邪袭伤脾胃所致，故筋转必起于足腓。腓及宗筋皆属阳明。木瓜治转筋， 
非益筋也，理脾而伐肝也。土病则金衰而木盛，故用酸温以收脾肺之耗散，而借其走筋以平 
肝邪，乃土中泻木以助金也。木平则土得令而金受荫矣。《素问》云∶酸走筋。筋病无多食 
酸。孟诜云∶多食木瓜，损齿及骨。皆伐肝之明验，而木瓜入手、足太阴，为脾、肺药，非 
肝药，益可征矣。又《针经》云∶多食酸，令人癃。酸入于胃，其气涩以收，上之两焦 
出入，流入胃中，下去膀胱，胞薄以软，得酸则缩卷，约而不通，故水道不利而癃涩也。罗 
天益《宝鉴》云∶太保刘仲海日食蜜煎木瓜三、五枚，同伴数人皆病淋疾，以问天益。天益 
曰∶此食酸所致也，但夺食则已。阴之所生，本在五味；阴之所营，伤在五味。五味太过， 
皆能伤人，不独酸也。又陆佃《埤雅》云∶俗言梨百损一益， 百益一损。故《诗》云∶投 
我以木瓜。取其有益也。 
【附方】旧二，新十。 
项强筋急不可转侧，肝、肾二脏受风也∶用宣州木瓜二个（取盖去瓤），没药二两，乳 
香 
二钱半。二味入木瓜内缚定，饭上蒸三、四次，烂研成膏。每用三钱，入生地黄汁半盏，无 
灰酒二盏，暖化温服。许叔微云∶有人患此，自午后发，黄昏时定。予谓此必先从足起。足 
少阴之筋自足至项。筋者肝之合。今日中至黄昏，阳中之阴，肺也。自离至兑，阴旺阳弱之 
时。故《灵宝毕法》云∶离至干，肾气绝而肝气弱。肝、肾二脏受邪，故发于此时。予授此 
及都梁丸，服之而愈。（《本事方》） 
香港脚肿急∶用木瓜切片，囊盛踏之。广德顾安中，患香港脚筋急腿肿。因附舟，以足阁一 
袋 
医录》） 
脚筋挛痛∶用木瓜数枚，以酒、水各半，煮烂捣膏，乘热贴于痛处，以帛裹之。冷即换， 
日三、五度。（《食疗本草》） 
脐下绞痛∶木瓜三片，桑叶七片，大枣三枚。水三升，煮半升，顿服即愈。（《食疗》） 
小儿洞痢，木瓜捣汁，服之。（《千金方》） 
霍乱转筋∶木瓜一两，酒一升，煎服。不饮酒者，煎汤服。仍煎汤，浸青布裹其足。（《 
圣惠》） 
霍乱腹痛∶木瓜五钱，桑叶三片，枣肉一枚。水煎服。（《圣惠方》） 
四蒸木瓜丸治肝、肾、脾三经气虚，为风寒暑湿相搏，流注经络。凡遇六气更变，七情 
不和，必至发动，或肿满，或顽痹，憎寒壮热，呕吐自汗，霍乱吐利。用宣州大木瓜四个， 
切盖剜空听用∶一个入黄 、续断末各半两于内；一个入苍术、橘皮末各半两于内；一个入 
乌药、黄松节末各半两于内（黄松节即茯神中心木也）；一个入威灵仙、苦葶苈末各半两于 
内。 
以原盖簪定，用酒浸透，入甑内蒸熟、晒，三浸、三蒸、三晒，捣末，以榆皮末、水和，糊 
丸如梧桐子大。每服五十丸，温酒、盐汤任下。（《御药院方》） 
肾脏虚冷，气攻腹胁，胀满疼痛。用大木瓜三十枚，去皮、核，剜空，以甘菊花末、青 
盐末各一斤填满，置笼内蒸熟，捣成膏，入新艾茸二斤搜和，丸如梧桐子大。每米饮下三十 
丸，日二。（《圣济总录》） 
发槁不泽∶木瓜浸油，梳头。（《圣惠方》） 
反花痔疮∶木瓜为末，以鳝鱼身上涎调，贴之，以纸护住。（《医林集要》） 
辟除壁虱∶以木瓜切片，铺于席下。（ 仙《神隐》） 
-木瓜核- 
【主治】霍乱烦躁气急，每嚼七粒，温水咽之（时珍。出《圣惠》）。 
-枝、叶、皮、根- 
【气味】并酸、涩，温，无毒。 
【主治】煮汁饮，并止霍乱、吐下、转筋，疗香港脚（《别录》）。枝，作杖，利筋脉。根 
、叶，煮汤淋足胫，可以已蹶。木材作桶濯足，甚益人（苏颂）。枝、叶煮汁饮，治热痢（时 
珍。出《千金》）。 
-花- 
【主治】面黑粉滓（方见李花）。 



<目录>果部第三十卷_果之二

<篇名>楂子

内容：（音渣。《食疗》） 
【校正】原附木瓜下，今分出。 
【释名】木桃（《埤雅》）、和圆子。 
时珍曰∶木瓜酸香而性脆。木桃酢涩而多渣，故谓之楂，《雷公炮炙论》和圆子即此也 
【集解】《藏器》曰∶楂子生中都，似 而小，江外常为果食，北土无之。 
颂曰∶处处有之，孟州特多。 
弘景曰∶《礼》云∶楂梨钻之。谓钻去核也。郑玄不识，以为梨之不臧者。郭璞以为似 
梨而酢涩。古以为果，今不入例矣。 
时珍曰∶楂子乃木瓜之酢涩者，小于木瓜，色微黄，蒂、核皆粗，核中之子小圆也。按 
∶王祯《农书》云∶楂似小梨，西川、唐、邓间多种之。味劣于梨与木瓜，而入蜜煮汤， 
则香美过之。《庄子》云∶楂、梨、橘、柚皆可于口。《淮南子》云∶树楂、梨、橘，食之 
则美，嗅之则香。皆指此也。 
【气味】酸，涩，平，无毒。 
诜曰∶多食伤气，损齿及筋。 
【主治】断痢（弘景）。去恶心咽酸，止酒痰黄水（藏器）。煮汁饮，治霍乱转筋，功与 
木瓜相近（孟诜）。 



<目录>果部第三十卷_果之二

<篇名>榠楂

内容：（音冥渣。宋《图经》） 
【校正】原附木瓜下，今分出。 
【释名】蛮楂（《通志》）、瘙楂（《拾遗》）、木李（《诗经》）、木梨（《埤雅》）。 
时珍曰∶木李生于吴越，故郑樵《通志》谓之蛮楂。云俗呼为木梨，则 楂盖蛮楂之讹 
也。 
【集解】颂曰∶ 楂木、叶、花、实酷类木瓜，但比木瓜大而黄色。辨之惟看蒂间别有 
重蒂如乳者为木瓜，无此则 楂也。可以进酒去痰。道家生压取汁，和甘松、玄参末作湿香 
，云甚爽神也。 
诜曰∶ 楂气辛香，置衣箱中杀蠹虫。 
时珍曰∶ 楂，乃木瓜之大而黄色无重蒂者也；楂子，乃木瓜之短小而味酢涩者也； 
，则楂类之生于北土者也。三物与木瓜皆是一类各种，故其形状功用不甚相远，但木瓜得 
木之正气，为可贵耳。 
【气味】酸，平，无毒。 
【主治】解酒去痰（弘景）。食之去恶心，止心中酸水（藏器）。煨食，止痢。浸油梳头， 
治发白、发赤（大明）。煮汁服，治霍乱转筋（吴瑞）。 



<目录>果部第三十卷_果之二

<篇名>榲桲

内容：（音温孛。宋《开宝》） 
【释名】时珍曰∶ ，性温而气 ，故名。 （音孛），香气也。 
【集解】志曰∶ 生北土，似楂子而小。 
颂曰∶今关陕有之，沙苑出者更佳。其实大抵类楂，但肤慢而多毛，味尤甘。其气芬馥 
，置衣笥中亦香。 
藏器曰∶树如林檎，花白绿色。 
宗 曰∶食之须净去浮毛，不尔损人肺。花白色，亦香。最多生虫，少有不蛀者。 
时珍曰∶ ，盖 楂之类生于北土者，故其形状功用皆相仿佛。李 《南海药录》言 
∶关中谓林檎为 。按∶《述征记》云∶林檎佳美。 微大而状丑有毛，其味香，关辅 
乃有，江南甚希。观此则林檎、 ，盖相似而二物也。李氏误矣。 
【气味】酸、甘，微温，无毒。 
士良曰∶发毒热，秘大小肠，聚胸中痰，壅涩血脉，不宜多食。 
瑞曰∶同车螯食，发疝气。 
【主治】温中，下气消食，除心间酸水，去臭，辟衣鱼（《开宝》）。去胸膈积食，止渴 
除烦。将卧时，啖一、两枚，生、熟皆宜（苏颂。宗 曰∶卧时啖此太多，亦痞塞胃脘也）。 
主水泻肠虚烦热，散酒气，并宜生食（李 ）。 
-木皮- 
【主治】捣末，敷疮（苏颂）。 



<目录>果部第三十卷_果之二

<篇名>山楂

内容：（音渣。《唐本草》） 
【校正】《唐本草》木部赤爪木，宋《 
也。今并于一，但以山楂标题。 
【释名】赤爪子（侧巧切，《唐本》）、鼠楂《唐本》、猴楂（危氏）、茅楂（《日用》）、 
子（音求）、 梅（音计。并《尔雅》）、羊 （《唐本》）、棠 子（《图经》）、山里果（《 
食鉴》）。 
时珍曰∶山楂，味似楂子，故亦名楂。世俗皆作查字，误矣。查（音槎）乃水中浮木， 
与楂何关？郭璞注《尔雅》云∶ （音求）树如梅。其子大如指头，赤色似小柰，可食，此 
即山 
楂也。世俗作 字，亦误矣。 乃栎实，于 何关？楂、 之名，见于《尔雅》。自晋、宋 
以来，不知其原，但用查、 耳。此物生于山原茅林中，猴、鼠喜食之，故又有诸名也。《 
唐本草》赤爪木当作赤枣，盖枣、爪音讹也，楂状似赤枣故尔。范成大《虞衡志》有赤枣子 
。王 《百一选方》云∶山里红果，俗名酸枣，又名鼻涕团。正合此义矣。 
【集解】恭曰∶赤爪木，赤楂也。出山南、申、安、随诸州。小树高五、六尺，叶似香 
。子似虎掌，大如小林檎，赤色。 
藏器曰∶赤爪草，即鼠楂 也。生高原， 似小楂而赤，人食之。 
颂曰∶棠 子生滁州。三月开白花，随便结实，采无时。彼人用治下痢及腰疼有效。他 
处亦有，不入药用。 
时珍曰∶赤爪、棠 、山楂，一物也。古方罕用，故《唐本》虽有赤爪，后人不知即此 
也。自丹溪朱氏始着山楂之功，而后遂为要药。其类有二种，皆生山中。一种小者，山人呼 
为棠 子、茅楂、猴楂，可入药用。树高数尺，叶有五尖。丫间有刺。三月开五出小白花。 
实有赤、黄二色，肥者如小林檎，小者如指头，九月乃熟，小儿采而卖之。闽人取熟者去皮 
核，捣和糖、蜜，作为楂糕，以充果物。其核状如牵牛子，黑色甚坚。一种大者，山人呼为 
羊子。树高丈余，花叶皆同，但实稍大而色黄绿，皮涩肉虚为异尔。初甚酸涩，经霜乃可 
食。功用相同，而采药者不收。 
-实- 
【修治】时珍曰∶九月霜后取带熟者，去核曝干，或蒸熟去皮核，捣作饼子，日干 
【气味】酸，冷，无毒。 
时珍曰∶酸、甘，微温。生食多，令人嘈烦易饥，损齿，齿龋人尤不宜也。 
【主治】煮汁服，止水痢。沐头洗身，治疮痒（《唐本》）。煮汁洗漆疮，多瘥（弘景）。 
治腰痛有效（苏颂）。消食积，补脾，治小肠疝气，发小儿疮疹（吴瑞）。健胃，行结气。 
治妇人产后儿枕痛，恶露不尽，煎汁入沙糖服之，立效（震亨）。化饮食，消肉积症瘕，痰 
饮痞满吞酸，滞血痛胀（时珍）。化血块气块，活血（宁原）。 
【发明】震亨曰∶山楂大能克化饮食。若胃中无食积，脾虚不能运化，不思食者，多服 
之，则反克伐脾胃生发之气也。 
时珍曰∶凡脾弱食物不克化，胸腹酸刺胀闷者，于每食后嚼二、三枚，绝佳。但不可多 
用，恐反克伐也。按∶《物类相感志》言∶煮老鸡、硬肉，入山楂数颗即易烂。则其消肉积 
之功，盖可推矣。珍邻家一小儿，因食积黄肿，腹胀如鼓。偶往羊 树下，取食之至饱。归 
而大吐痰水，其病遂愈。羊 乃山楂同类，医家不用而有此效，则其功应相同矣。 
【附方】新七。 
偏坠疝气∶山棠 肉、茴香（炒）各一两，为末，糊丸梧桐子大。每服一百丸，空心白 
汤下。 
老人腰痛及腿痛∶用棠 子、鹿茸（炙）等分，为末，蜜丸梧桐子大。每服百丸，日二 
服。肠风下血，用寒药、热药及脾弱药俱不效者∶独用山里果（俗名酸枣，又名鼻涕团）干 
者， 
痘疹不快∶干山楂为末，汤点服之，立出红活。又法∶猴楂五个，酒煎入水，温服即出。 
痘疮干黑危困者∶用棠 子为末，紫草煎酒，调服一钱。（《全幼心鉴》） 
食肉不消∶山楂肉四两，水煮食之，并饮其汁。（《简便方》） 
-核- 
【主治】吞之，化食磨积，治 疝（时珍）。 
【附方】新一。 
难产∶山楂核七七粒，百草霜为衣，酒吞下。（《海上方》） 
阴肾 肿∶方见橄榄。 



<目录>果部第三十卷_果之二

<篇名>赤爪木

内容：【气味】苦，寒，无毒。 
【主治】水痢，头风身痒（《唐本》）。 
-根- 
【主治】消积，治反胃（时珍）。 
-茎、叶- 
【主治】煮汁，洗漆疮（时珍。出《肘后》）。 



<目录>果部第三十卷_果之二

<篇名>庵罗果

内容：（宋《开宝》） 
【释名】庵摩罗迦果（出佛书）、香盖。 
时珍曰∶庵罗，梵音二合者也。庵摩罗，梵音三合者也。华言清净是也。 
【集解】志曰∶庵罗果，树生，若林檎而极大。 
宗 曰∶西洛甚多，梨之类也。其状似梨，先诸梨熟，七夕前后已堪啖。色黄如鹅梨， 
才熟便松软，入药亦希。 
时珍曰∶按∶《一统志》云∶庵罗果俗名香盖，乃果中极品。种出西域，亦柰类也。叶 
似茶叶，实似北梨，五、六月熟，多食亦无害。今安南诸地亦有之。 
【气味】甘，温，无毒。士良曰∶酸，微寒。 
志曰∶动风疾。凡天行病及食饱后，俱不可食。同大蒜、辛物食，令人患黄病。 
【主治】食之止渴（《开宝》）。主妇人经脉不通，丈夫营卫中血脉不行。久食，令人不 
饥（士良）。 
-叶- 
【主治】渴疾，煎汤饮（士良）。 



<目录>果部第三十卷_果之二

<篇名>柰

内容：（《别录》下品） 
【释名】频婆（音波）。 
时珍曰∶篆文柰字，象子缀于木之形。梵言谓之频婆，今北人亦呼之，犹云端好也。 
【集解】弘景曰∶柰，江南虽有，而北国最丰。作脯食之，不宜人。林檎相似而小，俱 
不益人。 
士良曰∶此有三种∶大而长者为柰，圆者为林檎，皆夏熟；小者味涩为 ，秋熟， 
一名楸子。 
时珍曰∶柰与林檎，一类二种也。树、实皆似林檎而大，西土最多，可栽可压。有白、 
赤、青三色。白者为素柰，赤者为丹柰，亦曰朱柰，青者为绿柰，皆夏熟。凉州有冬柰，冬 
熟，子带碧色。孔氏《六帖》言∶凉州白柰，大如兔头。《西京杂记》言∶上林苑紫柰，大 
如升，核紫花青。其汁如漆，着衣不可浣，名脂衣柰。此皆异种也。郭义恭《广志》云∶西 
方例多柰，家家收切，曝干为脯，数十百斛，以为蓄积，谓之频婆粮。亦取柰汁为豉用。其 
法∶取熟柰纳瓮中，勿令蝇入；六、七日待烂，以酒腌，痛拌令如粥状，下水更拌，滤去皮 
子；良久，去清汁，倾布上，以灰在下引汁尽，划开，晒干，为末，调物甘酸得所也。刘熙 
《释名》载∶柰油，以柰捣汁涂缯上，曝燥取下，色如油也。今关西人以赤柰、楸子取汁涂 
器中，曝干，名果单是矣。味甘酸，可以馈远。杜恕《笃论》云∶日给之花似柰，柰实而日 
给零落，虚伪与真实相似也。则日给乃柰之不实者。而《王羲之帖》云∶来禽、日给，皆囊 
盛为佳果。则又似指柰为日给矣。木槿花亦名日及，或同名耳。 
-实- 
【气味】苦，寒，有小毒。多食令人肺壅、胪胀，有病患尤甚（《别录》）。 
思邈曰∶酸、苦，寒，涩，无毒。 
时珍曰∶案∶《正要》云∶频婆∶甘，无毒。 
【主治】补中焦诸不足气，和脾。治猝食饱气壅不通者，捣汁服（孟诜）。益心气，耐 
饥 



<目录>果部第三十卷_果之二

<篇名>林檎

内容：（宋《开宝》） 
【校正】并入《拾遗》文林郎果。 
【释名】来禽（《法帖》）、文林郎果。 
《藏器》曰∶文林郎生渤海间。云其树从河中浮来，有文林郎拾得种之，因以为名。 
曰∶文林郎，南人呼为 是矣。 
时珍曰∶案∶洪玉父云∶此果味甘，能来众禽于林，故有林禽、来禽之名。又唐高宗时 
，纪王李谨得五色林檎似朱柰以贡。帝大悦，赐谨为文林郎。人因呼林檎为文林郎果。又《 
述征记》云∶林檎实佳美。其 微大而状丑，有毛而香，关辅乃有，江南甚希。据此，则 
林檎是文林郎，非 也。 
【集解】志曰∶林檎，在处有之。树似柰，皆二月开粉红花。子亦如柰而差圆，六月、 
七月熟。 
颂曰∶亦有甘、酢二种∶甘者，早熟而味脆美；酢者，差晚，须烂熟乃堪啖。今医家干 
之入治伤寒药，谓之林檎散。 
时珍曰∶林檎，即柰之小而圆者。其味酢者，即楸子也。其类有金林檎、红林檎、水林 
檎、蜜林檎、黑林檎，皆以色味立名。黑者色似紫柰。有冬月再实者。林檎熟时，晒干研末 
点汤服甚美，谓之林檎 。僧赞宁《物类相感志》云∶林檎树生毛虫，埋蚕蛾于下，或以洗 
鱼水浇之即止。皆物性之妙也。 
【气味】酸、甘，温，无毒。 
思邈曰∶酸、苦，平，涩，无毒。多食令人百脉弱。 
志曰∶多食发热及冷痰涩气，令人好唾，或生疮疖，闭百脉。其子食之，令人烦心。 
【主治】下气消痰，治霍乱肚痛（大明）。消渴者，宜食之（苏颂）。疗水谷痢、泄精（孟 
诜）。小儿闪癖（时珍）。 
【附方】旧三。 
水痢不止∶林檎（半熟者）十枚。水二升，煎一升，并林檎食之。（《食医心镜》） 
小儿下痢∶林檎、构子同杵汁，任意服之。（《子母秘录》） 
小儿闪癖，头发竖黄，瘰 瘦弱者∶干林檎脯研末，和醋敷之。（同上） 
-东行根- 
【主治】白虫、蛔虫，消渴好唾（孟诜）。 



<目录>果部第三十卷_果之二

<篇名>柿

内容：（音士。《别录》中品） 
【释名】时珍曰∶ 从KT ，音滓，谐声也。俗作 ，非矣。 （音肺），削木片也。 
胡名镇头 
【集解】颂曰∶柿南北皆有之，其种亦多。红柿所在皆有。黄柿生汴、洛诸州。朱柿出 
华山，似红柿而圆小，皮薄可爱，味更甘珍。 柿色青，可生啖。诸柿食之皆美而益人。又 
有一种小柿，谓之软枣，俗呼为牛奶柿。世传柿有七绝∶一多寿，二多阴，三无鸟巢，四无 
虫蠹，五霜叶可玩，六嘉宾，七落叶肥滑，可以临书也。 
宗 曰∶柿有数种∶着盖柿，于蒂下别有一重。又有牛心柿，状如牛心。蒸饼柿，状如 
市卖蒸饼。华州朱柿，小而深红。塔柿，大于诸柿，去皮挂木上，风晒干之佳。火干者，味 
不甚佳。其生者，可以温水养去涩味也。 
时珍曰∶柿高树大叶，圆而光泽。四月开小花，黄白色。结实青绿色，八、九月乃熟。 
生柿置器中自红者谓之烘柿，晒干者谓之白柿，火干者谓之乌柿，水浸藏者谓之 柿。其核 
形扁，状如木鳖子仁而硬坚。其根甚固，谓之柿盘。案《事类合璧》云∶柿，朱果也。大者 
如碟，八棱稍扁；其次如拳；小或如鸡子、鸭子、牛心、鹿心之状。一种小而如拆二钱者， 
谓之猴枣。皆以核少者为佳。 
烘柿∶时珍曰∶烘柿，非谓火烘也。即青绿之柿，收置器中，自然红熟如烘成，涩味尽 
去，其甘如蜜。欧阳修《归田录》言∶襄、邓人以 楂或 或橘叶于中则熟，亦不必。 
【气味】甘，寒，涩，无毒。 
弘景曰∶生柿性冷，鹿心柿尤不可食，令人腹痛。 
宗 曰∶凡柿皆凉，不至大寒。食之引痰，为其味甘也。晒干者，食多动风。 
颂曰∶凡柿同蟹食，令人腹痛作泻，二物俱寒也。 
时珍曰∶按∶王 《百一选方》云∶一人食蟹，多食红柿，至夜大吐，继之以血，昏不 
省人。一道者云∶惟木香可解。乃磨汁灌之，即渐苏醒而愈也。 
【主治】通耳鼻气，治肠 不足。解酒毒，压胃间热，止口干（《别录》）。续经脉气（ 
诜）。 
【发明】藏器曰∶饮酒食红柿，令人易醉或心痛欲死。《别录》言解酒毒，失之矣 
-白柿、柿霜- 
【修治】时珍曰∶白柿即干柿生霜者。其法用大柿去皮捻扁，日晒夜露至干，内瓮中， 
待生白霜乃取出。今人谓之柿饼，亦曰柿花。其霜谓之柿霜。 
【气味】甘，平，涩，无毒。 
弘景曰∶晒干者性冷，生柿弥冷。火熏者性热。 
【主治】补虚劳不足，消腹中宿血，涩中浓肠，健脾胃气（诜）。开胃涩肠，消痰止渴， 
治吐血，润心肺，疗肺痿心热咳嗽，润声喉，杀虫（大明）。温补。多食，去面 （藏器）。 
治反胃咯血，血淋肠 ，痔漏下血（时珍）。霜∶清上焦心肺热，生津止渴，化痰宁嗽，治 
咽喉 
【发明】震亨曰∶干柿属金而有土，属阴而有收意。故止血治咳，亦可为助也。 
时珍曰∶柿乃脾、肺血分之果也。其味甘而气平，性涩而能收，故有健脾涩肠、治嗽止 
血之功。盖大肠者，肺之合而胃之子也。真正柿霜，乃其精液，入肺病上焦药尤佳。按∶方 
勺《泊宅编》云∶外兄刘掾云∶病脏毒下血，凡半月，自分必死。得一方，只以干柿烧灰， 
饮服二钱，遂愈。又王 《百一方》云∶曾通判子病下血十年，亦用此方一服而愈。为散 
、为丸皆可，与本草治肠 、消宿血、解热毒之义相合。则柿为太阴血分之药，益可证矣。 
又《经验方》云∶有人三世死于反胃病，至孙得一方∶用干柿饼同干饭日日食之，绝不用水 
饮，如法食之，其病遂愈。此又一证也。 
【附方】旧四，新十二。 
肠风脏毒∶方说见上。 
小便血淋∶叶氏∶用干柿三枚（烧存性），研末。陈米饮服。《经验方》∶用白柿、乌豆、 
盐花煎汤，入墨汁服之。 
热淋涩痛∶干柿、灯心等分。水煎日饮（《朱氏方》） 
小儿秋痢∶以粳米煮粥，熟时入干柿末，再煮三、两沸食之，奶母亦食之。（《食疗》） 
反胃吐食∶干柿三枚，连蒂捣烂，酒服甚效。切勿以他药杂之。 
腹薄食减，凡男女脾虚腹薄，食不消化，面上黑点者∶用干柿三斤，酥一斤，蜜半斤。 
以酥、蜜煎匀，下柿煮十余沸，用不津器贮之。每日空腹食三、五枚，甚良。（孟诜《食疗》） 
痰嗽带血∶青州大柿饼，饭上蒸熟批开。每用一枚，掺真青黛一钱，卧时食之，薄荷汤下 
。（《丹溪纂要》） 
产后咳逆，气乱心烦。用干柿切碎，水煮汁呷。（《产宝》） 
妇人蒜发∶干柿五枚，以茅香（煮熟）、枸杞子（酒浸，焙研）各等分。捣丸梧桐子大。 
每服五十丸，茅香汤下，日三。（《普济》） 
面生 ∶干柿，日日食之。（《普济方》） 
鼻窒不通∶干柿同粳米煮粥，日食。（《圣济》） 
耳聋鼻塞∶干柿三枚细切，以粳米三合，豆豉少许煮粥，日日空心食之。（《圣惠》） 
痘疮入目∶白柿，日日食之，良。 
胫烂疮∶用柿霜、柿蒂等分烧研，敷之甚效。（笔峰《杂兴》） 
解桐油毒∶干柿饼食之。（《普济》） 
-乌柿-（火熏干者） 
【气味】甘，温，无毒。 
【主治】杀虫，疗金疮、火疮，生肉止痛（《别录》）。治狗啮疮，断下痢（弘景）。服药 
口苦及呕逆者，食少许即止（藏器）。 
- 柿-（音览） 
【修治】瑞曰∶水藏者性冷，盐藏者有毒。 
时珍曰∶ ，藏柿也。水收、盐浸之外，又有以熟柿用灰汁澡三、四度，令汁尽着器中 
，经十余日即可食，治病非宜。 
【主治】涩下焦，健脾胃，消宿血（诜）。 
-柿糕- 
【修治】时珍曰∶案∶李氏《食经》云∶用糯米（洗净）一斗，大干柿五十个，同 
捣粉蒸食，如干，入煮枣泥和拌之。 
【主治】作饼及糕与小儿食，治秋痢（诜）。黄柿和米粉作糗蒸，与小儿食，止下痢、 
下血有效（《藏器》）。 
-柿蒂- 
【气味】涩，平，无毒。 
【主治】咳逆哕气，煮汁服（诜）。 
【发明】震亨曰∶人之阴气，依胃为养。土伤则木挟相火，直冲清道而上作咳逆。古人 
以 
时珍曰∶咳逆者，气自脐下冲脉直上至咽膈，作呃忒蹇逆之声也。朱肱《南阳书》以哕 
为咳逆，王履《溯洄集》以咳嗽为咳逆，皆误矣。哕者，干呕有声也。咳逆有伤寒吐下后， 
及久病产后，老人虚人，阴气大亏，阳气暴逆，自下焦逆至上焦而不能出者；有伤寒失下， 
及平人痰气抑遏而然者。当视其虚实阴阳，或温或补，或泄热，或降气，或吐或下可也。古 
方单用柿蒂煮汁饮之，取其苦温能降逆气也。《济生》柿蒂散，加以丁香、生姜之辛热，以 
开痰散郁，盖从治之法，而昔人亦常用之收效矣。至易水张氏又益以人参，治病后虚人咳逆 
，亦有功绩。丹溪朱氏但执以寒治热之理，而不及从治之法，矫枉之过矣。若陈氏《三因》 
又加以良姜之类，是真以为胃寒而助其邪火者也。 
【附方】新一。 
咳逆不止∶《济生》柿蒂散∶治咳逆胸满。用柿蒂、丁香各二钱，生姜五片。水煎服。 
或 
》加青皮、陈皮。王氏《易简》加半夏、生姜。 
-木皮- 
【主治】下血。晒焙研末，米饮服二钱，两服可止（颂）。汤火疮，烧灰，油调敷 
（时珍）。 
-根- 
【主治】血崩，血痢，下血（时珍）。 



<目录>果部第三十卷_果之二

<篇名>柿

内容：（音卑士。宋《开宝》） 
【释名】漆柿（《日华》）、绿柿（《日用》）、青 （《广志》）、乌 （《开宝》）、花 
（《日用》）、赤棠 。 
时珍曰∶ 乃柿之小而卑者，故谓之 。他柿至熟则黄赤，惟此虽熟亦青黑色。捣碎浸 
汁谓之柿漆，可以染罾、扇诸物，故有漆柿之名。 
【集解】志曰∶ 柿生江淮以南，似柿而青黑。潘岳《闲居赋》所谓“梁侯乌 之柿” 
是也。 
颂曰∶ 柿出宣歙、荆襄、闽广诸州。柿大如杏，惟堪生啖，不可为干也。 
【气味】甘，寒，涩，无毒。 
弘景曰∶ 生啖性冷，服石家宜之，不入药用。不可与蟹同食。 
【主治】压丹石药发热，利水，解酒毒，去胃中热。久食，令人寒中（《开宝》）。止烦 
渴，润心肺，除腹脏冷热（《日华》）。 



<目录>果部第三十卷_果之二

<篇名>君迁子

内容：（《拾遗》） 
【释名】KT 枣（《千金》作软枣）、 枣（《广志》。音逞）、牛奶柿（《名苑》）、丁香 
柿 
时珍曰∶君迁之名，始见于左思《吴都赋》，而着其状于刘欣期《交州记》，名义莫详 
。KT 枣，其形似枣而软也。司马光《名苑》云∶君迁子似马奶，即今牛奶柿也，以形得 
名。崔豹《古今注》云∶牛奶柿即KT 枣，叶如柿，子亦如柿而小。唐宋诸家，不知君迁、 
KT枣 
【集解】藏器曰∶君迁子生海南，树高丈余，子中有汁，如乳汁甜美。《吴都赋》 
平仲君迁是也。 
时珍曰∶君迁即KT 枣，其木类柿而叶长。但结实小而长，状如牛奶，干熟则紫黑色。 
一种小圆如指顶大者，名丁香柿，味尤美。《救荒本草》以为羊矢枣，误矣。其树接大柿最 
佳。《广志》云∶KT 枣，小柿也。肌细而浓，少核，可以供御。即此。 
【气味】甘、涩，平，无毒。 
【主治】止消渴，去烦热，令人润泽（《藏器》）。镇心。久服，悦人颜色，令人轻健（ 
）。 



<目录>果部第三十卷_果之二

<篇名>安石榴

内容：（《别录》下品） 
【释名】若榴（《广雅》）、丹若（《古今注》）、金罂。 
时珍曰∶榴者，瘤也，丹实垂垂如赘瘤也。《博物志》云∶汉张骞出使西域，得涂林安 
石国榴种以归，故名安石榴。又按∶《齐民要术》云∶凡植榴者须安僵石枯骨于根下，即花 
实繁茂。则安石之名义或取此也。若木乃扶桑之名，榴花丹 似之，故亦有丹若之称。傅玄 
《榴赋》所谓“灼若旭日栖扶桑”者是矣。《笔衡》云∶五代吴越王钱 改榴为金罂。《酉阳 
杂 
俎》言∶榴甜者名天浆。道家书谓榴为三尸酒，言三尸虫得此果则醉也。故范成大诗云∶玉 
池咽清肥，三彭迹如扫。 
【集解】弘景曰∶石榴花赤可爱，故人多植之，尤为外国所重。有甜、酢二种，医家惟 
用酢者之根、壳。榴子乃服食者所忌。 
颂曰∶安石榴，本生西域，今处处有之。木不甚高硕，枝柯附干，自地便生作丛。种极 
易息，折其条盘土中便生也。花有黄、赤二色。实有甘、酢二种，甘者可食，酢者入药。又 
一种山石榴，形颇相类而绝小，不作房生，青、齐间甚多，不入药，但蜜渍以当果甚美。 
宗曰∶石榴有酸、淡二种。旋开单叶花，旋结实，实中子红，孙枝甚多，秋后经霜则自 
坼裂。一种子白，莹澈如水晶者，味亦甘，谓之水晶石榴。惟酸石榴入药，须老木所结，收 
留陈久者乃佳。 
时珍曰∶榴五月开花，有红、黄、白三色。单叶者结实。千叶者不结实，或结亦无子也 
。实有甜、酸、苦三种。《抱朴子》言∶苦者出积石山。或云即山石榴也。《酉阳杂俎》言 
∶南诏石榴皮薄如纸。《琐碎录》言∶河阴石榴名三十八者，其中只有三十八子也。又南中 
有四季榴，四时开花，秋月结实，实方绽，随复开花。有火石榴赤色如火。海石榴高一、二 
尺即结实。皆异种也。案∶《事类合璧》云∶榴大如杯，赤色有黑斑点，皮中如蜂窠，有黄 
膜隔之，子形如人齿，淡红色，亦有洁白如雪者。潘岳赋云∶榴者，天下之奇树，九州之名 
果。千房同膜，千子如一。御饥疗渴，解酲止醉。 
-甘石榴- 
【气味】甘、酸，温，涩，无毒。多食损人肺（《别录》）。 
诜曰∶多食损齿令黑。凡服食药物人忌食之。 
震亨曰∶榴者，留也。其汁酸性滞，粘膈成痰。 
【主治】咽喉燥渴（《别录》）。能理乳石毒（段成式）。制三尸虫（时珍）。 
-酸石榴- 
【气味】酸，温，涩，无毒。 
【主治】赤白痢腹痛，连子捣汁，顿服一枚（孟诜）。止泻痢崩中带下（时珍）。 
【发明】时珍曰∶榴受少阳之气，而荣于四月，盛于五月，实于盛夏，熟于深秋。丹花 
赤实，其味甘酸，其气温涩，具木火之象。故多食损肺、齿而生痰涎。酸者则兼收敛之气， 
故入断下、崩中之药。或云∶白榴皮治白痢，红榴皮治红痢，亦通。 
【附方】新五。 
肠滑久痢∶黑神散∶用酸石榴一个。 烟尽，出火毒一夜，研末。仍以酸榴一块，煎汤 
服 
久泻不止∶方同上。（并《普济方》） 
痢血五色或脓或水，冷热不调∶酸石榴五枚（连子）。捣汁二升，每服五合，神妙。（《 
圣济》） 
小便不禁∶酸石榴烧存性（无则用枝烧灰代之）。每服二钱，用柏白皮（切，焙）四钱， 
煎汤 
捻须令黑∶酸石榴结成时，就东南枝上拣大者一个，顶上开一孔，内水银半两于中，原 
皮 
（《普济》） 
-酸榴皮- 
【修治】 曰∶凡使榴皮、叶、根，勿犯铁，并不计干湿，皆以浆水浸一夜，取出用， 
其水如墨汁也。 
【气味】同实。 
【主治】止下痢漏精（《别录》）。治筋骨风，腰脚不遂，行步挛急疼痛，涩肠。取汁点 
目，止泪下（权）。煎服，下蛔虫（《藏器》）。止泻痢，下血脱肛，崩中带下（时珍）。 
【附方】旧六，新四。 
赤白痢下腹痛，食不消化者∶《食疗本草》∶用醋榴皮，炙黄为末，枣肉或粟米饭和丸 
梧桐子大。每空腹米饮服三十丸，日三服，以知为度。如寒滑，加附子、赤石脂各一倍。《 
肘后方》∶用皮烧存性，为末。每米饮服方寸匕，日三服，效乃止。 
粪前有血，令人面黄∶用酢石榴皮（炙），研末。每服二钱，用茄子枝煎汤服。（孙真人 
方） 
肠滑久痢，神妙无比方也∶用石榴一个劈破，炭火簇烧存性，出火毒，为末。每服一钱， 
别以酸石榴一瓣，水一盏，煎汤调服。（《经验方》） 
久痢久泻∶陈石榴皮酢者，焙研细末。每服二钱，米饮下。患二、三年或二、三月，百 
方 
小儿风痫∶大生石榴一枚，割去顶，剜空，入全蝎五枚，黄泥固济， 存性，为末。每 
服 
猝病耳聋∶八、九月间，取石榴一个，上作孔如球子大，内米醋令满，以原皮盖之，水 
和面裹煨熟，取起去盖，入少黑李子、仙沼子末，取水滴耳中，勿动。脑中若痛，勿惊。如 
此三夜，再作必通。案∶唐慎微《本草》收采此方，云出孙真人。而黑李子不知为何物也， 
其仙沼子即预知子。 
食榴损齿∶石榴黑皮，炙黄，研末，枣肉和丸梧桐子大。每日空腹三丸，白汤下，日二 
服 
疔肿恶毒∶以针刺四畔，用榴皮着疮上，以面围四畔，灸之，以痛为度。仍纳榴末敷上 
急 
脚肚生疮初起如粟，搔之渐开，黄水浸淫，痒痛溃烂，遂致绕胫而成痼疾∶用酸榴皮煎 
汤，冷定，日日扫之，取愈乃止。（《医学正宗》） 
-酸榴东行根- 
【气味】同皮。 
【主治】蛔虫、寸白（《别录》）。青者，入染须用（权）。治口齿病（颂）。止涩泻痢、 
带 
【附方】旧三，新二。 
金蚕蛊毒，吮白矾味甘，嚼黑豆不腥者，即是中蛊也∶石榴根皮，煎浓汁服，即吐出活 
蛊 
寸白蛔虫∶酢石榴东引根一握。洗锉，用水三升，煎取半碗，五更温服尽，至明取下虫 
一 
女子经闭不通∶用酢榴根（东生者）一握（炙干）。水二大盏，浓煎一盏，空心服之。 
未通 
再服。（《斗门》） 
赤白下痢∶方同上。 
-榴花- 
【主治】阴干为末，和铁丹服，一年变白发如漆（藏器。铁丹，飞铁为丹也，亦 
铁粉之属）。千叶者，治心热吐血。又研末吹鼻，止衄血，立效。亦敷金疮出血（苏颂）。 
【附方】旧一，新二。 
金疮出血∶榴花半斤，锻石一升。捣和阴干。每用少许敷之，立止。（崔元亮方） 
鼻出衄血∶酢榴花二钱半，黄蜀葵花一钱。为末。每服一钱，水一盏，煎服，效乃止。 
（ 
九窍出血∶石榴花（揉）塞之取效。叶亦可。 



<目录>果部第三十卷_果之二

<篇名>橘

内容：（《本经》上品） 
【校正】志曰∶自木部移入此。 
【释名】时珍曰∶橘，从 音鹬，谐声也。又云五色为庆，二色为 。 云外赤内黄 
、非烟非雾、郁郁纷纷之象。橘实外赤内黄，剖之香雾纷郁，有似乎 云。橘之从 ，又取 
此意也。 
【集解】《别录》曰∶橘、柚，生江南及山南山谷，十月采。 
恭曰∶柚之皮浓味甘，不似橘皮味辛苦。其肉亦如橘，有甘有酸。酸者名胡柑。今俗谓 
橙为柚，非矣。案∶郭璞云∶柚似橙而实酢，大于橘。孔安国云∶小曰橘，大曰柚，皆为柑 
也。 
颂曰∶橘、柚，今江浙、荆襄、湖岭皆有之。木高一、二丈，叶与枳无辨，刺出茎间。 
夏初生白花，六、七月成实，至冬黄熟。旧说小为橘，大为柚。今医家乃用黄橘、青橘，不 
言柚。岂青橘是柚之类乎？ 
宗 曰∶橘、柚自是两种。《本草》云∶一名橘皮。后人误加柚字，妄生分别。且青橘 
、黄橘治疗尚殊，况柚为别种乎？惟郭璞所言，乃真识橘、柚者。若不如此分别，误以柚皮 
为橘皮，是贻无穷之患矣。 
时珍曰∶橘、柚，苏恭所说甚是。苏颂不知青橘即橘之未黄者，乃以为柚，误矣。夫橘 
、柚、柑三者相类而不同。橘实小，其瓣味微酢，其皮薄而红，味辛而苦。柑大于橘，其瓣 
味甘，其皮稍浓而黄，味辛而甘。柚大小皆如橙，其瓣味酢，其皮最浓而黄，味甘而不甚辛 
。如此分之，即不误矣。按∶《事类合璧》云∶橘树高丈许，枝多生刺。其叶两头尖，绿色 
光面，大寸余，长二寸许。四月着小白花，甚香。结实至冬黄熟，大者如杯，包中有瓣，瓣 
中有核也。宋韩彦直着《橘谱》三卷甚详，其略云∶柑橘出苏州、台州，西出荆州，南出闽 
、广、抚州，皆不如温州者为上也。柑品有八，橘品十有四，多是接成。惟种成者，气味尤 
胜。黄橘，扁小而多香雾，乃橘之上品也；朱橘，小而色赤如火；绿橘，绀碧可爱，不待霜 
后，色味已佳，隆冬采之，生意如新；乳橘，状似乳柑，皮坚瓤多，味绝酸芳；塌橘，状大 
而扁，外绿心红，瓣巨多液，经春乃甘美；包橘，外薄内盈，其脉瓣隔皮可数；绵橘，微小， 
极软美可受，而不多结；沙橘，细小甘美；油橘，皮似油饰，中坚外黑，乃橘之下品也；早 
黄橘，秋半已丹；冻橘，八月开花，冬结春采；穿心橘，实大皮光，而心虚可穿；荔枝橘， 
出衡阳，肤理皱密如荔子也。俗传橘下埋鼠，则结实加倍。故《物类相感志》曰∶橘见尸而 
实繁。《涅 经》云∶如橘见鼠，其果实多。《周礼》言∶橘逾淮而北∶变为枳，地气然也。 
余见柑下。 
-橘实- 
【气味】甘、酸，温，无毒 
弘景曰∶食之多痰，恐非益也。 
原曰∶多食粘膈生痰，滞肺气。 
瑞曰∶同螃蟹食，令人患软痈。 
【主治】甘者润肺，酸者聚痰（藏器）。止消渴，开胃，除胸中膈气（大明）。 
【发明】时珍曰∶橘皮，下气消痰，其肉生痰聚饮，表里之异如此，凡物皆然。今人以 
蜜煎橘充果食甚佳，亦可酱菹也。 
-黄橘皮- 
【释名】红皮（《汤液》）、陈皮（《食疗》）。 
弘景曰∶橘皮疗气大胜。以东橘为好，西江者不如。须陈久者为良。 
好古曰∶橘皮以色红日久者为佳，故曰红皮、陈皮。去白者曰橘红也。 
【修治】 曰∶凡使勿用柚皮、皱子皮，二件用不得。凡修事，须去白膜一重，锉细 
，以鲤鱼皮裹一宿，至明取用。 
宗 曰∶《本草》橘、柚作一条，盖传误也。后世不知，以柚皮为橘皮，是贻无穷之患 
矣。此乃六陈之一，天下日用所须。今人又多以乳柑皮乱之，不可不择也。柑皮不甚苦，橘 
皮极苦，至熟亦苦。或以皮之紧慢分别，又因方土不同，亦互有紧慢也。 
时珍曰∶橘皮，纹细色红而薄，内多筋脉，其味苦辛；柑皮，纹粗色黄而浓，内多白膜 
，其味辛甘；柚皮，最浓而虚，纹更粗，色黄，内多膜无筋，其味甘多辛少。但以此别之， 
即不差矣。橘皮性温，柑、柚皮性冷，不可不知。今天下多以广中来者为胜，江西者次之。 
然亦多以柑皮杂之。柑皮犹可用，柚皮则悬绝矣。凡橘皮，入和中理胃药则留白，入下气消 
痰药则去白，其说出于《圣济经》。去白者，以白汤入盐洗润透，刮去筋膜，晒干用。亦有 
煮焙者，各随本方。 
【气味】苦、辛，温，无毒。 
【主治】胸中瘕热逆气，利水谷。久服去臭，下气通神（《本经》）。下气，止呕咳，治 
气冲胸中，吐逆霍乱，疗脾不能消谷，止泄，除膀胱留热停水，五淋，利小便，去寸白虫（ 
《别录》）。清痰涎，治上气咳嗽，开胃，主气痢，破症瘕 癖（甄权）。疗呕哕反胃嘈杂， 
时吐清水，痰痞 疟，大肠秘塞，妇人乳痈。入食料，解鱼腥毒（时珍）。 
【发明】杲曰∶橘皮，气薄味浓，阳中之阴也。可升可降，为脾、肺二经气分药。留白 
则补脾胃，去白则理肺气；同白术则补脾胃，同甘草则补肺，独用则泻肺损脾。其体轻浮， 
一能导胸中寒邪，二破滞气，三益脾胃。加青皮减半用之，去滞气，推陈致新。但多用久服 
，能损元气也。 
原曰∶橘皮，能散、能泻、能温、能补、能和，化痰治嗽，顺气理中，调脾快膈，通五 
淋，疗酒病，其功当在诸药之上。 
时珍曰∶橘皮，苦能泄、能燥，辛能散，温能和。其治百病，总是取其理气燥湿之功。 
同补药则补，同泻药则泻，同升药则升，同降药则降。脾乃元气之母，肺乃摄气之 ，故橘 
皮为二经气分之药，但随所配而补泻升降也。洁古张氏云∶陈皮、枳壳利其气而痰自下，盖 
此义也。同杏仁治大肠气秘，同桃仁治大肠血秘，皆取其通滞也。详见杏仁下。按方勺《泊 
宅编》云∶橘皮宽膈降气，消痰饮，极有殊功。他药贵新，惟此贵陈。外舅莫强中令丰城时 
得疾，凡食已辄胸满不下，百方不效。偶家人合橘红汤，因取尝之，似相宜，连日饮之。一 
日忽觉胸中有物坠下，大惊目瞪，自汗如雨。须臾腹痛，下数块如铁弹子，臭不可闻。自此 
胸次廓然，其疾顿愈，盖脾之冷积也。其方∶用橘皮（去穣）一斤，甘草、盐花各四两。水五 
碗，慢火煮干，焙研为末，白汤点服。名二贤散，治一切痰气特验。世医徒知半夏、南星之 
属，何足以语此哉？珍按∶二贤散，丹溪变之为润下丸，用治痰气有效。惟气实人服之相宜， 
气不足者不宜用之也。 
【附方】旧八，新二十。 
润下丸∶治湿痰，因火泛上，停滞胸膈，咳唾稠粘。陈橘皮半斤（入砂锅内，下盐五钱， 
化水淹过，煮干），粉甘草二两（去皮，蜜炙）。各取净末，蒸饼和丸梧桐子大。每服百丸， 
白汤下。（丹溪方） 
宽中丸∶治脾气不和，冷气客于中，壅遏不通，是为胀满。用橘皮四两，白术二两。为 
末 
橘皮汤∶治男女伤寒并一切杂病呕哕，手足逆冷者。用橘皮四两，生姜一两。水二升， 
煎 
嘈杂吐水∶真橘皮去白为末，五更安五分于掌心舐之，即睡，三日必效。皮不真则不验。 
（《怪证奇方》） 
霍乱吐泻∶不拘男女，但有一点胃气存者，服之再生。广陈皮（去白）五钱，真藿香五 
钱。水二盏，煎一盏，时时温服。出《百一选方》。《圣惠》∶用陈橘皮末二钱，汤点服（不 
省 
反胃吐食∶真橘皮，以日照西壁土炒香，为末。每服二钱，生姜三片，枣肉一枚，水二 
钟 
猝然食噎∶橘皮一两。汤浸去瓤，焙为末。以水一大盏，煎半盏，热服。（《食医心镜》） 
诸气呃噫∶橘皮二两。去瓤，水一升，煎五合，顿服。或加枳壳尤良。（孙尚药方） 
痰膈气胀∶陈皮三钱。水煎热服。（杨氏《简便方》） 
猝然失声∶橘皮半两，水煎，徐呷。（《肘后方》） 
经年气嗽∶橘皮、神曲、生姜（焙干）等分。为末，蒸饼和丸梧桐子大。每服三、五十 
丸，食 
化食消痰，胸中热气∶用橘皮半两。微熬，为末。水煎代茶，细呷。（《心镜》） 
下焦冷气∶干陈橘皮一斤。为末，蜜丸梧桐子大。每食前温酒下三十丸。（《食疗本草》） 
香港脚冲心或心下结硬，腹中虚冷∶陈皮一斤，和杏仁五两（去皮尖）熬，少加蜜，捣和 
丸 
老人气秘∶方同上。（《济生》） 
大肠秘塞∶陈皮连白，酒煮，焙，研末。每温酒服二钱，一方米饮下。（《普济》） 
途中心痛∶橘皮去白，煎汤饮之，甚良。（谈野翁方） 
食鱼蟹毒∶方同上。（《肘后》） 
风痰麻木，凡手及十指麻木，大风麻木，皆是湿痰死血∶用橘红一斤，逆流水五碗，煮 
烂 
脾寒诸疟不拘老少孕妇，只两服便止∶真橘皮（去白，切），生姜自然汁浸过一指，银 
器 
内重汤煮，焙干，研末。每服三钱，用隔年青州枣十个，水一盏，煎半盏，发前服，以枣下 
之。（《适用方》） 
小儿疳瘦，久服消食和气，长肌肉∶用陈橘皮一两，黄连（以米泔水浸一日）一两半。 
研 
末，入麝三分，用猪胆盛药，以浆水煮熟取出，用粟米饭和丸绿豆大。每服一、二十丸，米 
饮下。（钱氏《小儿方》） 
产后尿秘不通者∶陈皮一两，去白为末。每空心温酒服二钱，一服即通。此张不愚方也 
。（《妇人良方》） 
产后吹奶∶陈皮一两，甘草一钱。水煎服，即散。 
妇人乳痈，未成者即散，已成者即溃，痛不可忍者即不疼，神验不可云喻也∶用真陈橘 
皮，汤浸去白晒，面炒微黄，为末。每服二钱，麝香调酒下。初发者一服见效。名橘香散。 
（ 
耳出汁∶陈皮（烧研）一钱，麝香少许。为末。日掺。名立效散。 
鱼骨鲠咽∶橘皮，常含，咽汁即下。（《圣惠方》） 
嵌甲作痛不能行履者∶浓煎陈皮，汤浸良久，甲肉自离，轻手剪去，以虎骨末敷之即安 
。（《医林集要》） 
-青橘皮- 
【修治】时珍曰∶青橘皮乃橘之未黄而青色者，薄而光，其气芳烈。今人多以 
小柑、小柚、小橙伪为之，不可不慎辨之。入药以汤浸去瓤，切片醋拌，瓦炒过用。 
【气味】苦、辛，温，无毒。 
【主治】气滞，下食，破积结及膈气（颂）。破坚癖，散滞气，去下焦诸湿，治左胁肝 
经积气（元素）。治胸膈气逆，胁痛，小腹疝痛，消乳肿，疏肝胆，泻肺气（时珍）。 
【发明】元素曰∶青橘皮气味俱浓，沉而降，阴也。入厥阴、少阳经，治肝胆之病。 
杲曰∶青皮，乃足厥阴引经之药，能引食入太阴之仓，破滞削坚，皆治在下之病。有滞 
气则破滞气，无滞气则损真气。 
好古曰∶陈皮治高，青皮治低，与枳壳治胸膈、枳实治心下同意。 
震亨曰∶青皮，乃肝胆二经气分药。故人多怒有滞气，胁下有郁积，或小腹疝疼，用之 
以疏通二经，行其气也。若二经实者，当先补而后用之。又云∶疏肝气加青皮，炒黑则入血 
分也。 
时珍曰∶青橘皮，古无用者，至宋时医家始用之。其色青气烈，味苦而辛，治之以醋， 
所谓肝欲散，急食辛以散之，以酸泄之，以苦降之也。陈皮浮而升，入脾、肺气分。青皮沉 
而降，入肝、胆气分。一体二用，物理自然也。小儿消积多用青皮，最能发汗，有汗者不可 
用。说出杨仁斋《直指方》，人罕知之。 
嘉谟曰∶久疟热甚，必结癖块，宜多服清脾汤。内有青皮疏利肝邪，则癖自不结也。 
【附方】旧二，新七。 
快膈汤治冷膈气及酒食后饱满∶用青橘皮一斤，作四分∶四两用盐汤浸，四两用百沸汤 
浸，四两用醋浸，四两用酒浸。各三日取出，去白切丝，以盐一两炒微焦，研末。每用二钱 
，以茶末五分，水煎温服。亦可点服。《经验后方》 
理脾快气∶青橘皮一斤（晒干焙研末），甘草末一两，檀香末半两。和匀收之。每用一、 
二 
法制青皮∶常服安神调气，消食解酒益胃，不拘老人小儿。宋仁宗每食后咀数片，乃邢 
和璞真人所献，名万年草，刘 改名延年草，仁宗以赐吕丞相。用青皮一斤（浸去苦味，去 
瓤，炼净），白盐花五两，炙甘草六两，舶茴香四两。甜水一斗，煮之，不住搅，勿令着底， 
候水尽，慢火焙干，勿令焦，去甘草、茴香，只取青皮，密收用。（王氏《易简方》） 
疟疾寒热∶青皮一两。烧存性，研末。发前，温酒服一钱，临时再服。（《圣惠方》） 
伤寒呃逆，声闻四邻∶四花青皮全者，研末。每服二钱，白汤下。（《医林集要》） 
产后气逆∶青橘皮为末。葱白、童子小便煎二钱，服。（《经验后方》） 
妇人乳癌∶因久积忧郁，乳房内有核如指头，不痛不痒，五、七年成痈，名乳癌，不可 
治 
耳出汁∶青皮烧研末，绵包塞之。 
唇燥生疮∶青皮，烧研，猪脂调涂。 
-橘瓤上筋膜- 
【主治】口渴、吐酒。炒熟，煎汤饮，甚效（大明）。 
-橘核- 
【修治】时珍曰∶凡用，须以新瓦焙香，去壳取仁，研碎入药。 
【气味】苦，平， 
【主治】肾疰腰痛，膀胱气痛，肾冷。炒研，每温酒服一钱，或酒煎服之（大明）。治 
酒风、鼻赤。炒研，每服一钱，胡桃肉一个，擂酒服，以知为度（宗 ）。小肠疝气及阴 
核肿 
【发明】时珍曰∶橘核入足厥阴，与青皮同功，故治腰痛 疝在下之病，不独取象于核 
也。《和剂局方》治诸疝痛及内 ，卵肿偏坠，或硬如石，或肿至溃，有橘核丸，用之有效 
。品味颇多，详见本方。 
【附方】新一。 
腰痛∶橘核、杜仲各二两（炒）。研末。每服二钱，盐酒下。（《简便方》） 
-叶- 
【气味】苦，平，无毒。 
【主治】导胸膈逆气，入厥阴，行肝气，消肿散毒，乳痈胁痛，用之行经（震亨）。 
【附方】新一。 
肺痈∶绿橘叶，洗，捣绞汁一盏，服之。吐出脓血即愈。（《经验良方》） 



<目录>果部第三十卷_果之二

<篇名>柑

内容：（宋《开宝》） 
【释名】木奴。 
志曰∶柑，未经霜时犹酸，霜后甚甜，故名柑子。 
时珍曰∶汉李衡种柑于武陵洲上，号为木奴焉。 
【集解】炳曰∶乳柑出西戎者佳。 
志曰∶柑生岭南及江南，树似橘，实亦似橘而圆大，皮色生青熟黄赤。惟乳柑皮入药， 
山 
藏器曰∶柑有朱柑、黄柑、乳柑、石柑、沙柑。橘有朱橘、乳橘、塌橘、山橘、黄淡子 
。此辈皮皆去气调中，实俱堪食，就中以乳柑为上也。 
时珍曰∶柑，南方果也，而闽、广、温、台、苏、抚、荆州为盛，川蜀虽有不及之。其 
树无异于橘，但刺少耳。柑皮比橘色黄而稍浓，理稍粗而味不苦。橘可久留，柑易腐败。柑 
树畏冰雪，橘树略可。此柑、橘之异也。柑、橘皮，今人多混用，不可不辨，详见橘下。案 
∶韩彦直《橘谱》云∶乳柑，出温州诸邑，惟泥山者为最，以其味似乳酪故名。彼人呼为真 
柑，似以它柑为假矣。其木婆娑，其叶纤长，其花香韵，其实圆正，肤理如泽蜡，其大六、 
七寸，其皮薄而味珍，脉不粘瓣，食不留滓，一颗仅二、三核，亦有全无者，擘之香雾 人 
，为柑中绝品也。生枝柑，形不圆，色青肤粗，味带微酸，留之枝间，可耐久也，俟味变甘 
，乃带叶折，故名。海红柑，树小而颗极大，有围及尺者，皮浓色红，可久藏，今狮头柑亦 
是其类也。洞庭柑，种出洞庭山，皮细味美，其熟最早也。甜柑，类洞庭而大，每颗必八瓣 
，不待霜而黄也。木柑，类洞庭，肤粗顽，瓣大而少液，故谓之木也。朱柑，类洞庭而大， 
色绝嫣红，其味酸，人不重之。馒头柑，近蒂起如馒头尖，味香美也。 
【气味】甘，大寒，无毒。颂曰∶冷。 
志曰∶多食令人肺冷生痰，脾冷发痼癖，大肠泻利，发阴汗。 
【主治】利肠胃中热毒，解丹石，止暴渴，利小便（《开宝》）。 
【附方】新一。 
难产∶柑橘瓤，阴干，烧存性，研末。温酒服二钱。（《集效》） 
-皮- 
【气味】辛、甘，寒，无毒。 
时珍曰∶橘皮苦辛温，柑皮辛甘寒。外形虽似，而气味不同。 
诜曰∶多食令肺燥。 
【主治】下气调中（藏器）。解酒毒及酒渴，去白，焙研末，点汤入盐饮之（大明）。治 
产后肌浮，为末酒服（藏器）。伤寒饮食劳复者，浓煎汁服（时珍）。山柑皮∶治咽喉痛，效 
（《 
-核- 
【主治】作涂面药（《苏颂》）。 
-叶- 
【主治】 耳流水或脓血。取嫩头七个，入水数滴，杵取汁滴之，即愈（蔺氏）。 



<目录>果部第三十卷_果之二

<篇名>橙

内容：（宋《开宝》） 
【释名】金球、鹄壳。 
时珍曰∶案∶陆佃《埤雅》云∶橙，柚属也。可登而成之，故字从登。又谐声也。 
【集解】志曰∶橙，树似橘而叶大，其形圆，大于橘而香，皮浓而皱，八月熟。 
时珍曰∶橙产南土，其实似柚而香，叶有两刻，缺如两段，亦有一种气臭者。柚乃柑属 
之大者，早黄难留；橙乃橘属之大者，晚熟耐久，皆有大小二种。案∶《事类合璧》云∶橙 
树高枝，叶不甚类橘，亦有刺。其实大者如碗，颇似朱栾，经霜早熟，色黄皮浓，蹙衄如沸 
，香气馥郁。其皮可以熏衣，可以 鲜，可以和菹醢，可以为酱齑，可以蜜煎，可以糖制为 
橙丁，可以蜜制为橙膏。嗅之则香，食之则美，诚佳果也。 
宗 曰∶橙皮，今只以为果，或合汤待宾，未见入药。宿酒未解者，食之速醒。 
【气味】酸，寒，无毒。 
士良曰∶暖。多食伤肝气，发虚热。与 肉同食，发头旋恶心。 
时珍曰∶ 乃水獭之属也。诸家本草皆作槟榔，误矣。 
【主治】洗去酸汁，切和盐、蜜，煎成贮食，止恶心，能去胃中浮风恶气（《开宝》）。 
行风气，疗瘿气，发瘰 ，杀鱼、蟹毒（士良）。 
-皮- 
【气味】苦、辛，温，无毒。 
【主治】作酱、醋香美，散肠胃恶气，消食下气，去胃中浮风气（《开宝》）。和盐贮食 
，止恶心，解酒病（孟诜）。糖作橙丁，甘美，消痰下气，利膈宽中，解酒（时珍）。 
【附方】新二。 
香橙汤∶宽中快气，消酒。用橙皮二斤（切片），生姜五两（切，焙，擂烂），入炙甘草 
末一 
痔疮肿痛∶隔年风干橙子，桶内烧烟熏之，神效。（《医方摘要》） 
-核- 
【主治】面 粉刺，湿研，夜夜涂之（时珍）。 
【附方】新一。 
闪挫腰痛∶橙子核，炒研，酒服三钱，即愈。（《摄生方》） 



<目录>果部第三十卷_果之二

<篇名>柚

内容：（音又。《日华》） 
【释名】 （与柚同）、条（《尔雅》）、壶柑（《唐本》）、臭橙（《食性》）、朱栾。 
时珍曰∶柚，色油然，其状如卣，故名。壶亦象形。今人呼其黄而小者为蜜筒，正此意 
也。其大者谓之朱栾，亦取团栾之象。最大者谓之香栾。《尔雅》谓之 （音废），又曰 （ 
音贾）。《广雅》谓之镭柚，镭亦壶也。《桂海志》谓之臭柚，皆一物。但以大小、古今方 
言称呼不同耳。 
【集解】恭曰∶柚皮浓味甘，不似橘皮薄味辛而苦。其肉亦如橘，有甘有酸，酸者名壶 
柑。今俗人谓橙为柚，非矣。案∶《吕氏春秋》云∶果之美者，江浦之橘，云梦之柚。郭璞 
云∶柚出江南，似橙而实酢，大如橘。禹贡云∶扬州厥包橘、柚。孔安国云∶小曰橘，大曰 
柚，皆为柑也。 
颂曰∶闽中、岭外、江南皆有柚，比橘黄，白色而大。襄、唐间柚，色青黄而实小。其 
味皆酢，皮浓，不堪入药。 
时珍曰∶柚，树、叶皆似橙。其实有大、小二种∶小者如柑、如橙；大者如瓜、如升， 
有围及尺余者，亦橙之类也。今人呼为朱栾，形色圆正，都类柑、橙。但皮浓而粗，其味甘 
，其气臭，其瓣坚而酸恶不可食，其花甚香。南人种其核，长成以接柑、橘，云甚良也。盖 
橙乃橘属，故其皮皱浓而香，味苦而辛；柚乃柑属，故其皮粗浓而臭，味甘而辛。如此分， 
柚与橙、橘自明矣。郭璞云∶ ，大柚也。实大如盏，皮浓二、三寸，子似枳，食之少味。 
范成大云∶广南臭柚大如瓜，可食，其皮甚浓，染墨打碑，可代毡刷，且不损纸也。《列子 
》云∶吴越之间有木焉，其名为 。碧树而冬青，实丹而味酸。食其皮汁，已愤厥之疾。渡 
淮而北，化而为枳。此言地气之不同如此。 
【气味】酸，寒，无毒。 
【主治】消食，解酒毒，治饮酒人口气，去肠胃中恶气，疗妊妇不思食、口淡（大明）。 
-皮- 
【气味】甘、辛，平，无毒。 
【正误】时珍曰∶案∶沈括《笔谈》云∶《本草》言橘皮苦，柚皮甘，误矣。柚皮极苦， 
不 
【主治】下气。宜食，不入药（弘景）。消食快膈，散愤懑之气，化痰（时珍）。 
【附方】新一。 
痰气咳嗽∶用香栾，去核，切，砂瓶内浸酒，封固一夜，煮烂，蜜拌匀，时时含咽。 
-叶- 
【主治】头风痛，同葱白捣，贴太阳穴（时珍）。 
-花- 
【主治】蒸麻油作香泽面脂，长发润燥（时珍）。 



<目录>果部第三十卷_果之二

<篇名>枸橼

内容：（音矩员。宋《图经》） 
【校正】原附豆蔻下，今分出。 
【释名】香橼（俗作圆）、佛手柑。 
时珍曰∶义未详。佛手，取象也。 
【集解】藏器曰∶枸橼生岭南，柑、橘之属也。其叶大，其实大如盏，味辛酸。 
颂曰∶今闽广、江南皆有之，彼人呼为香橼子。形长如小瓜状，其皮若橙而光泽可爱， 
肉甚浓，白如萝卜而松虚。虽味短而香芬大胜，置衣笥中，则数日香不歇。寄至北方，人甚 
贵重。古作五和糁用之。 
时珍曰∶枸橼产闽广间。木似朱栾而叶尖长，枝间有刺。植之近水乃生。其实状如人手 
，有指，俗呼为佛手柑。有长一尺四、五寸者。皮如橙柚而浓，皱而光泽。其色如瓜，生绿 
熟黄。其核细。其味不甚佳而清香袭人。南人雕镂花鸟，作蜜煎果食。置之几案，可供玩 
。若安芋片于蒂而以湿纸围护，经久不瘪。或捣蒜罨其蒂上，则香更充溢。《异物志》云∶ 
浸汁浣葛 ，胜似酸浆也！ 
-皮瓤- 
【气味】辛、酸，无毒。弘景曰∶性温。恭曰∶性冷。陶说误矣。藏器曰∶性温 
【主治】下气，除心头痰水（藏器）。煮酒饮，治痰气咳嗽。煎汤，治心下气痛（时珍）。 
-根、叶- 
【主治】同皮（《橘谱》）。 



<目录>果部第三十卷_果之二

<篇名>金橘

内容：（《纲目》） 
【释名】金柑（《橘谱》）、卢橘（《汉书》）、夏橘（《广州记》）、山橘（《北户录》）、 
给客橙（《魏王花木志》）。 
时珍曰∶此橘生时青卢色，黄熟则如金，故有金橘、卢橘之名。卢，黑色也。或云卢， 
酒器之名，其形肖之故也。注《文选》者以枇杷为卢橘，误矣。案∶司马相如《上林赋》云 
∶卢橘夏熟，枇杷 柿。以二物并列，则非一物明矣。此橘夏冬相继，故云夏熟，而裴渊《 
广州记》谓之夏橘。给客橙者，其芳香如橙，可供给客也。 
【集解】时珍曰∶金橘，生吴粤、江浙、川广间。或言出营道者为冠，而江浙者皮甘肉 
酸，次之。其树似橘，不甚高硕。五月开白花结实，秋冬黄熟，大者径寸，小者如指头，形 
长而皮坚，肌理细莹，生则深绿色，熟乃黄如金。其味酸甘，而芳香可爱，糖造、蜜煎皆佳 
。案∶《魏王花木志》云∶蜀之成都、临邛、江源诸处，有给客橙，一名卢橘。似橘而非， 
若柚而香。夏冬花实常相继，或如弹丸，或如樱桃，通岁食之。又刘恂《岭表录异》云∶山 
橘子大如土瓜，次如弹丸，小树绿叶，夏结冬熟，金色薄皮而味酸，偏能破气。容、广人连 
枝藏之，入脍醋尤加香美。韩彦直《橘谱》云∶金柑出江西，北人不识。景 中始至汴都， 
因温成皇后嗜之，价遂贵重。藏绿豆中可经时不变，盖橘性热、豆性凉也。又有山金柑，一 
名山金橘，俗名金豆。木高尺许，实如樱桃，内只一核。俱可蜜渍，香味清美。以上诸说， 
皆指今之金橘，但有一类数种之异耳。 
【气味】酸、甘，温，无毒。 
【主治】下气快膈，止渴解酲，辟臭。皮尤佳（时珍）。 



<目录>果部第三十卷_果之二

<篇名>枇杷

内容：（《别录》中品） 
【释名】宗 曰∶其叶形似琵琶，故名。 
【集解】颂曰∶枇杷，旧不着所出州土，今襄、汉、吴、蜀、闽、岭、江西南、湖南北 
皆有之。木高丈余，肥枝长叶，大如驴耳，背有黄毛，阴密婆娑可爱，四时不凋。盛冬开白 
花，至三、四月成实作 ，生大如弹丸，熟时色如黄杏，微有毛，皮肉甚薄，核大如茅栗， 
黄褐色。四月采叶，曝干用。 
时珍曰∶案∶郭义恭《广志》云∶枇杷易种，叶微似栗，冬花春实。其子簇结有毛，四 
月熟，大者如鸡子，小者如龙眼，白者为上，黄者次之。无核者名焦子，出广州。又杨万里 
诗云∶大叶耸长耳，一枝堪满盘。荔枝分与核，金橘却无酸。颇尽其状。注《文选》者以枇 
杷为卢橘，误矣。详金橘。 
-实- 
【气味】甘、酸，平，无毒。 
志曰∶寒。诜曰∶温。多食发痰热，伤脾。同炙肉及热面食，令人患热毒黄疾。 
【主治】止渴下气，利肺气，止吐逆，主上焦热，润五脏（大明）。 
-叶- 
【修治】恭曰∶凡用须火炙，以布拭去毛。不尔射人肺，令咳不已。或以粟秆 
作刷 
曰∶凡采得，秤湿叶重一两，干者三叶重一两，乃为气足，堪用。粗布拭去毛，以甘 
草汤洗一遍，用绵再拭干。每一两，以酥二钱半涂上，炙过用。 
时珍曰∶治胃病，以姜汁涂炙；治肺病，以蜜水涂炙，乃良。 
【气味】苦，平，无毒。 
权曰∶甘、微辛。弘景曰∶煮汁饮之，则小冷。 
【主治】猝 不止，下气，煮汁服（《别录》）。弘景曰∶若不暇煮，但嚼汁咽，亦瘥） 
。治呕哕不止，妇人产后口干（大明）。煮汁饮，主渴疾，治肺气热嗽，及肺风疮，胸面上 
疮 
【发明】时珍曰∶枇杷叶，气薄味浓，阳中之阴。治肺胃之病，大都取其下气之功耳。 
气下则火降痰顺，而逆者不逆，呕者不呕，渴者不渴，咳者不咳矣。 
宗 曰∶治肺热嗽甚有功。一妇人患肺热久嗽，身如火炙，肌瘦将成痨。以枇杷叶、木 
通、款冬花、紫菀、杏仁、桑白皮各等分，大黄减半。如常治讫，为末，蜜丸樱桃大。食后 
、夜卧各含化一丸，未终剂而愈矣。 
【附方】新七。 
温病发哕因饮水多者∶枇杷叶（去毛，炙香）、茅根各半斤。水四升，煎二升，稍稍饮 
之 
反胃呕哕∶枇杷叶（去毛，炙）、丁香各一两，人参二两。为末，每服三钱，水一盏， 
姜三片 
衄血不止∶枇杷叶（去毛），焙研末。茶服一、二钱，日二。（同上） 
酒 赤鼻∶枇杷叶、栀子仁等分。为末。每服二钱，温酒调下。日三服。（《本事》） 
面上风疮∶方同上。 
痔疮肿痛∶枇杷叶（蜜灸）、乌梅肉（焙）。为末。先以乌梅汤洗，贴之。（《集要》） 
痘疮溃烂∶枇杷叶，煎汤洗之。（《摘玄》） 
-花- 
【主治】头风，鼻流清涕。辛夷等分，研末，酒服二钱，日二服（时珍）。 
-木白皮- 
【主治】生嚼咽汁，止吐逆不下食，煮汁冷服，尤佳（思邈）。 



<目录>果部第三十卷_果之二

<篇名>杨梅

内容：（宋《开宝》） 
【释名】 子（音求）。 
时珍曰∶其形如水杨子而味似梅，故名。段氏《北户录》名 子。扬州人呼白杨梅为圣 
僧。 
【集解】志曰∶杨梅，生江南、岭南山谷。树若荔枝树，而叶细阴青。子形似水杨子， 
而生青熟红，肉在核上，无皮壳。四月、五月采之。南人腌藏为果，寄至北方。 
时珍曰∶杨梅树叶如龙眼及紫瑞香，冬月不凋。二月开花结实，形如楮实子，五月熟， 
有红、白、紫三种，红胜于白，紫胜于红，颗大而核细，盐藏、蜜渍、糖收皆佳。东方朔《 
林邑记》云∶邑有杨梅，其大如杯碗，青时极酸，熟则如蜜。用以酿酒，号为梅香酎，甚珍 
重之。赞宁《物类相感志》云∶桑上接杨梅则不酸。杨梅树生癞，以甘草钉钉之则无。皆物 
理之妙也。 
藏器曰∶张华《博物志》言地瘴处多生杨梅，验之信然。 
-实- 
【气味】酸、甘，温，无毒。 
诜曰∶热，微毒。久食令人发热，损齿及筋。忌生葱同食。 
瑞曰∶发疮致痰。 
【主治】盐藏食，去痰止呕哕，消食下酒。干作屑，临饮酒时服方寸匕，止吐酒（《开 
宝》）。止渴，和五脏，能涤肠胃，除烦愦恶气。烧灰服，断下痢，甚验。盐者常含一枚， 
咽汁，利五脏下气（诜）。 
【附方】旧一，新三。 
下痢不止∶杨梅烧研，每米饮服二钱，日二服。（《普济》） 
头痛不止∶杨梅为末，以少许 鼻取嚏，妙。 
头风作痛∶杨梅为末，每食后薄荷茶服二钱。或以消风散同煎服。或同捣末，以白梅肉 
和 
一切损伤，止血生肌，令无瘢痕∶用盐藏杨梅和核捣如泥，做成挺子，以竹筒收之。凡 
遇 
-核仁- 
【主治】香港脚。 
时珍曰∶案，王明清《挥尘录》云∶会稽杨梅为天下冠。童贯苦香港脚，或云杨梅仁可治 
之。郡守王嶷馈五十石，贯用之而愈。取仁法∶以柿漆拌核曝之，则自裂出也。 
-树皮及根- 
【主治】煎汤，洗恶疮疥癣（大明）。煎水，漱牙痛。服之，解砒毒。 
烧灰油 
【附方】新三。 
中砒毒∶心腹绞痛，欲吐不吐，面青肢冷。用杨梅树皮，煎汤二、三碗，服之即愈。（王 
硕《易简方》） 
风虫牙痛∶《普济方》∶用杨梅根（皮浓者），焙一两，川芎 五钱，麝香少许。研末。 
每 
用半钱，鼻内 之，口中含水，涎出痛止。《摘要方》∶用杨梅根皮、韭菜根、厨案上油泥 
等分。捣匀，贴于两腮上半时辰，其虫从眼角出也。屡用有效之方。 



<目录>果部第三十卷_果之二

<篇名>樱桃

内容：（《别录》上品） 
【释名】莺桃（《礼注》）、含桃（《月令》）、荆桃。 
宗 曰∶孟诜《本草》言∶此乃樱，非桃也。虽非桃类，以其形肖桃，故曰樱桃，又何 
疑焉？如沐猴梨、胡桃之类，皆取其形相似耳。《礼记》∶仲春，天子以含桃荐宗庙，即此 
。故王维诗云∶才是寝园春荐后，非干御苑鸟衔残。药中不甚用。 
时珍曰∶其颗如璎珠，故谓之樱。而许慎作莺桃，云莺所含食，故又曰含桃，亦通。案 
∶《尔雅》云∶楔（音戛），荆桃也。孙炎注云∶即今樱桃。最大而甘者，谓之崖蜜。 
【集解】颂曰∶樱桃，处处有之，而洛中者最胜。其木多阴，先百果熟，故古人多贵之 
。其实熟时深红色者，谓之朱樱。紫色，皮里有细黄点者，谓之紫樱，味最珍重。又有正黄 
明者，谓之蜡樱。小而红者，谓之樱珠，味皆不及。极大者，有若弹丸，核细而肉浓，尤难 
得。 
时珍曰∶樱桃树不甚高。春初开白花，繁英如雪。叶团，有尖及细齿。结子一枝数十颗 
，三月熟时须守护，否则鸟食无遗也。盐藏、蜜煎皆可，或同蜜捣作糕食，唐人以酪荐食之 
。林洪《山家清供》云∶樱桃经雨则虫自内生，人莫之见。用水浸良久，则虫皆出，乃可食 
也。试之果然。 
【气味】甘，热，涩，无毒。大明曰∶平，微毒。多食令人吐。 
诜曰∶食多无损，但发虚热耳。有暗风人不可食，食之立发。 
李鹏飞曰∶伤筋骨，败血气。有寒热病患不可食。 
【主治】调中，益脾气，令人好颜色，美志（《别录》）。止泄精、水谷痢（孟诜）。 
【发明】宗 曰∶小儿食之过多，无不作热。此果三月末、四月初熟，得正阳之气，先 
诸果熟，故性热也。 
震亨曰∶樱桃属火而有土，性大热而发湿。旧有热病及喘嗽者，得之立病，且有死者也。 
时珍曰∶案∶张子和《儒门事亲》云∶舞水一富家有二子，好食紫樱，每日啖一、二升 
。半月后，长者发肺痿，幼者发肺痈，相继而死。呜呼！百果之生，所以养人，非欲害人。 
富贵之家，纵其嗜欲取死，是何？天耶？命耶？邵尧夫诗云∶爽口物多终作疾。真格言哉！ 
观此 
，则寇、朱二氏之言，益可证矣。王维诗云∶饱食不须愁内热，大官还有蔗浆寒。盖谓寒物 
同食，犹可解其热也。 
-叶- 
【气味】甘，平，无毒。煮老鹅，易软熟。 
【主治】蛇咬，捣汁饮，并敷之（颂）。 
-东行根- 
【主治】煮汁服，立下寸白、蛔虫（颂）。 
-枝- 
【主治】雀卵斑 ，同紫萍、牙皂、白梅肉研和，日用洗面（时珍）。 
-花- 
【主治】面黑粉滓（方见李花）。 



<目录>果部第三十卷_果之二

<篇名>山婴桃

内容：（《别录》上品） 
【校正】《唐本》退入有名未用，今移入此。 
【释名】朱桃（《别录》）、麦樱（《吴普》）、英豆（《别录》）、李桃。 
诜曰∶此婴桃俗名李桃，又名柰桃。前樱桃名樱，非桃也。 
【集解】《别录》曰∶婴桃实大如麦，多毛。四月采，阴干。 
弘景曰∶樱桃即今朱樱，可煮食者。婴桃形相似而实乖异，山间时有之，方药不用。 
时珍曰∶树如朱婴，但叶长尖不团。子小而尖，生青熟黄赤，亦不光泽，而味恶不堪食 
-实- 
【气味】辛，平，无毒。 
【主治】止泄、肠 ，除热，调中益脾气，令人好颜色，美志（《别录》）。止泄精（孟 
诜）。 



<目录>果部第三十卷_果之二

<篇名>银杏

内容：（《日用》） 
【释名】白果（《日用》）、鸭脚子。 
时珍曰∶原生江南，叶似鸭掌，因名鸭脚。宋初始入贡，改呼银杏，因其形似小杏而核 
色白也。今名白果。梅尧臣诗∶鸭脚类绿李，其名因叶高。欧阳修诗∶绛囊初入贡，银杏贵 
中州。是矣。 
【集解】时珍曰∶银杏生江南，以宣城者为胜。树高二、三丈。叶薄纵理，俨如鸭掌形 
，有刻缺，面绿背淡。二月开花成簇，青白色，二更开花，随即卸落，人罕见之。一枝结子 
百十，状如楝子，经霜乃熟烂。去肉取核为果，其核两头尖，三棱为雄，二棱为雌。其仁嫩 
时绿色，久则黄。须雌雄同种，其树相望，乃结实；或雌树临水亦可；或凿一孔，内雄木一 
块，泥之，亦结。阴阳相感之妙如此。其树耐久，肌理白腻。术家取刻符印，云能召使也。 
《文选·吴都赋》注∶平仲果，其实如银。未知即此果否？ 
-核仁- 
【气味】甘、苦，平，涩，无毒。 
时珍曰∶熟食，小苦微甘，性温有小毒。多食令人胪胀。 
瑞曰∶多食壅气动风。小儿食多昏霍，发惊引疳。同鳗鲡鱼食，患软风。 
【主治】生食，引疳解酒，熟食益人（李鹏飞）。熟食，温肺益气，定喘嗽，缩小便， 
止 
白浊。生食，降痰，消毒杀虫。嚼浆，涂鼻面手足，去 皴皱，及疥癣疳 阴虱（时 
珍）。 
【发明】时珍曰∶银杏，宋初始著名，而修本草者不收。近时方药亦时用之。其气薄味 
浓，性涩而收，色白属金。故能入肺经，益肺气，定喘嗽，缩小便。生捣能浣油腻，则其去 
痰浊之功，可类推矣。其花夜开，人不得见，盖阴毒之物，故又能杀虫消毒。然食多则收令 
太过，令人气壅胪胀昏顿。故《物类相感志》言∶银杏能醉人。而《三元延寿书》言∶白果 
食满千个者死。又云∶昔有饥者，同以白果代饭食饱，次日皆死也。 
【附方】新十八。 
寒嗽痰喘∶白果七个。煨熟，以熟艾作七丸，每果入艾一丸，纸包再煨香，去艾吃。（《 
秘韫》方） 
哮喘痰嗽∶鸭掌散∶用银杏五个，麻黄二钱半，甘草（炙）二钱。水一钟半，煎八分， 
卧 
十一个（炒黄），麻黄三钱，苏子二钱，款冬花、法制半夏、桑白皮（蜜炙）各二钱，杏仁 
（去皮 
（并《摄 
咳嗽失声∶白果仁四两，白茯苓、桑白皮二两，乌豆半升（炒），蜜半斤。煮熟晒干为 
末，以乳汁半碗拌湿，九蒸九晒，丸如绿豆大。每服三、五十丸，白汤下，神效。（余居士 
方） 
小便频数∶白果十四枚，七生七煨，食之，取效，止。 
小便白浊∶生白果仁十枚，擂水饮，日一服，取效，止。 
赤白带下，下元虚惫∶白果、莲肉、江米各五钱，胡椒一钱半。为末。用乌骨鸡一只， 
去 
肠风下血∶银杏煨熟，出火气，食之，米饮下。 
肠风脏毒∶银杏四十九枚，去壳生研，入百药煎末和丸弹子大。每服二、三丸，空心细 
嚼，米饮送下。（戴原礼《证治要诀》） 
牙齿虫 ∶生银杏，每食后嚼一、二个，良。（《永类钤方》） 
手足皴裂∶生白果嚼烂，夜夜涂之。 
鼻面酒 ∶银杏、酒浮糟，同嚼烂，夜涂旦洗。（《医林集要》） 
头面癣疮∶生白果仁切断，频擦取效。（邵氏《经验方》） 
下部疳疮，生白果杵，涂之。（赵原阳） 
阴虱作痒∶阴毛际肉中生虫如虱，或红或白，痒不可忍者。白果仁，嚼细，频擦之，取 
效 
狗咬成疮∶白果仁，嚼细涂之。 
乳痈溃烂∶银杏半斤，以四两研酒服之，以四两研敷之。（《救急易方》） 
水疔暗疔∶水疔色黄，麻木不痛；暗疔疮凸色红，使人昏狂。并先刺四畔，后用银杏去 
壳 



<目录>果部第三十卷_果之二

<篇名>胡桃

内容：（宋《开宝》） 
【释名】羌桃（《名物志》）、核桃。 
颂曰∶此果本出羌胡，汉时张骞使西域始得种还，植之秦中，渐及东土，故名之。 
时珍曰∶此果外有青皮肉包之，其形如桃，胡桃乃其核也。羌音呼核如胡，名或以此。 
或作核桃。《梵书》名播罗师。 
【集解】颂曰∶胡桃生北土，今陕、洛间甚多。大株浓叶多阴，实亦有房，秋冬熟时采 
之。出陈仓者，薄皮多肌；出阴平者，大而皮脆，急捉则碎。汴州虽有而实不佳，江表亦时 
有之，南方则无。 
时珍曰∶胡桃树高丈许，春初生叶，长四、五寸，微似大青叶，两两相对，颇作恶气。 
三月开花如栗花，穗苍黄色。结实至秋如青桃状，熟时沤烂皮肉，取核为果。 
人多以榉柳接之。案刘恂《岭表录异》云∶南方有山胡桃，底平如槟榔，皮浓而大坚， 
多肉少穣。其壳甚浓，须椎之方破。然则南方亦有，但不佳耳。 
-核仁- 
【气味】甘，平、温，无毒。 
颂曰∶性热，不可多食。 
思邈曰∶甘冷滑。多食动痰饮，令人恶心、吐水、吐食物。 
志曰∶多食动风，脱人眉。同酒食，多令人咯血。 
颖曰∶多食生痰、动肾火。 
【发明】震亨曰∶胡桃属土而有火，性热。本草云甘平，是无热矣。然又云动风、脱人 
眉，非热何以伤肺耶？ 
时珍曰∶胡桃仁味甘气热，皮涩肉润。孙真人言其冷滑，误矣。近世医方用治痰气喘嗽 
、醋心及疠风诸病，而酒家往往醉后嗜之。则食多吐水、吐食、脱眉，及酒同食咯血之说， 
亦未必尽然也。但胡桃性热，能入肾肺，惟虚寒者宜之。而痰火积热者，不宜多食耳。 
【主治】食之令人肥健、润肌、黑须发。多食利小便、去五痔。捣和胡粉，拔白须发， 
内孔中，则生黑毛。烧存性，和松脂研，敷瘰 疮（《开宝》）。食之令人能食，通润血脉， 
骨肉细腻（诜，方见下）。治损伤、石淋。同破故纸蜜丸服，补下焦（颂）。补气养血，润燥 
化 
痰，益命门，利三焦，温肺润肠，治虚寒喘嗽，腰脚重痛，心腹疝痛，血痢肠风，散肿毒， 
发痘疮，制铜毒（时珍）。 
-油胡桃- 
【气味】辛，热，有毒。 
【主治】杀虫攻毒，治痈肿、疠风、疥癣、杨梅、白秃诸疮，润须发（时珍）。 
【发明】韩 曰∶破故纸属火，能使心包与命门之火相通。胡桃属木，主润血养血。血 
属阴，阴恶燥，故油以润之。佐破故纸，有木火相生之妙。故古有云∶黄柏无知母，破故纸 
无胡桃，犹水母之无虾也。 
时珍曰∶三焦者，元气之别使。命门者，三焦之本原。盖一原一委也。命门指所居之腑 
而名，为藏精系胞之物。三焦指分治之部而名，为出纳腐熟之司。盖一以体名，一以用名。 
其体非脂非肉，白膜裹之，在七节之旁，两肾之间。二系着脊，下通二肾，上通心肺，贯属 
于脑。为生命之原，相火之主，精气之腑。人物皆有之，生人生物，皆由此出。《灵枢·本 
脏论》已着其浓薄缓急直结之状。而扁鹊《难经》不知原委体用之分，以右肾为命门，谓三 
焦有名无状。而高阳生伪撰《脉诀》，承其谬说，以误后人。至朱肱《南阳活人书》、陈言 
因方论》、戴起宗《脉诀刊误》，始着说辟之，而知之者尚鲜。胡桃仁颇类其状，而外皮水 
汁皆青黑。故能入北方，通命门，利三焦，益气养血，与破故纸同为补下焦肾命之药。夫命 
门气与肾通，藏精血而恶燥。若肾、命不燥，精气内充，则饮食自健，肌肤光泽，肠腑润而 
血脉通。此胡桃佐补药，有令人肥健能食，润肌黑发固精，治燥调血之功也。命门既通则三 
焦利，故上通于肺而虚寒喘嗽者宜之，下通于肾而腰脚虚痛者宜之。内而心腹诸痛可止，外 
而疮肿之毒可散矣。洪氏《夷坚志》只言胡桃治痰嗽能敛肺，盖不知其为命门三焦之药也。 
油胡桃有毒，伤人咽肺，而疮科取之，用其毒也。胡桃制铜，此又物理之不可晓者。洪迈云 
∶迈有痰疾，因晚对，上遣使谕令以胡桃肉三颗，生姜三片，卧时嚼服，即饮汤两、三呷， 
又再嚼桃、姜如前数，即静卧，必愈。迈还玉堂，如旨服之，及旦而痰消嗽止。又溧阳洪辑 
幼子，病痰喘，凡五昼夜不乳食。医以危告。其妻夜梦观音授方，令服人参胡桃汤。辑急取 
新罗人参寸许，胡桃肉一枚，煎汤一蚬壳许，灌之，喘即定。明日以汤剥去胡桃皮用之，喘 
复作。仍连皮用，信宿而瘳。此方不载书册，盖人参定喘，胡桃连皮能敛肺故也。 
【附方】旧五，新二十七。 
服胡桃法∶诜曰∶凡服胡桃不得并食，须渐渐食之。初日服一颗，每五日加一颗，至二 
十 
青娥丸∶方见草部补骨脂。 
胡桃丸∶益血补髓，强筋壮骨，延年明目，悦心润肌，能除百病。用胡桃仁四两，捣膏， 
入破故纸、杜仲、萆 末各四两。杵匀，丸梧桐子大。每空心温酒、盐汤任下五十丸。（《 
御药院方》） 
消肾溢精∶胡桃丸∶治消肾病，因房欲无节及服丹石，或失志伤肾，遂致水弱火强，口 
舌 
附子一枚（去皮，切片）。姜汁、蛤粉同焙为末，蜜丸梧桐子大。每服三十丸，米饮下。（《 
普济方》） 
小便频数∶胡桃煨熟，卧时嚼之，温酒下。 
石淋痛楚，便中有石子者∶胡桃肉一升，细米煮浆粥一升，相和顿服，即瘥。（崔元亮 
《 
风寒无汗，发热头痛∶核桃肉、葱白、细茶、生姜等分。捣烂，水一钟，煎七分，热服。 
覆衣取汗。（谈野翁方） 
痰喘咳嗽∶方见发明。 
老人喘嗽气促，睡卧不得，服此立定∶胡桃肉（去皮）、杏仁（去皮尖）、生姜各一两。 
研 
产后气喘∶胡桃肉、人参各二钱。水一盏，煎七分，顿服。 
久嗽不止∶核桃仁五十个（煮熟，去皮），人参五两，杏仁三百五十个（麸炒，汤浸， 
去皮） 
食物醋心∶胡桃烂嚼，以生姜汤下，立止。（《传信适用方》） 
食酸齿 ∶细嚼胡桃即解。（《日华子本草》） 
误吞铜钱∶多食胡桃，自化出也。胡桃与铜钱共食，即成粉，可证矣。（李楼方） 
揩齿乌须∶胡桃仁（烧过）、贝母各等分。为散，日用之。（《圣惠》） 
眼目暗昏∶四月内取风落小胡桃，每日午时食饱，以无根水吞下，偃卧，觉鼻孔中有泥 
腥 
赤痢不止∶胡桃仁、枳壳各七个，皂角（不蛀者）一挺。新瓦上烧存性，研为细末，分 
作八 
血崩不止∶胡桃肉十五枚。灯上烧存性，研作一服，空心温酒调下，神效。 
急心气痛∶核桃一个，枣子一枚。去核夹桃，纸裹煨熟，以生姜汤一钟，细嚼送下。永 
久 
小肠气痛∶胡桃一枚，烧炭研末，热酒服之。（《奇效良方》） 
便毒初起∶子和《儒门事亲》∶用胡桃七个。烧研酒服，不过三服，见效。杨氏《经验》 
∶用胡桃三枚，夹铜钱一个，食之即愈。 
鱼口毒疮∶端午日午时，取树上青胡桃，筐内阴干，临时全烧为末，黄酒服。少行一、 
二 
一切痈肿，背痈、附骨疽，未成脓者∶胡桃十个（煨熟去壳），槐花一两。研末，杵匀， 
热 
疔疮恶肿∶胡桃一个。平破，取仁嚼烂，安壳内，合在疮上，频换，甚效。（《普济》） 
痘疮倒陷∶胡桃肉一枚（烧存性），干胭脂半钱。研匀，胡荽煎，酒调服。（《儒门事亲》） 
小儿头疮久不愈∶胡桃和皮，灯上烧存性，碗盖出火毒，入轻粉少许，生油调涂，一、 
二次愈。（《保幼大全》） 
酒 鼻赤∶方见橘核。 
耳出汁∶胡桃仁烧研，狗胆汁和作挺子，绵裹塞之。（《普济方》） 
伤耳成疮∶出汁者。用胡桃杵取油纳入。（同上） 
火烧成疮∶胡桃仁烧黑，研敷。（《梅师方》） 
压扑伤损∶胡桃仁捣，和温酒顿服，便瘥。（《图经本草》） 
疥疮瘙痒∶油核桃一个，雄黄一钱，艾叶（杵熟）一钱。捣匀绵包，夜卧裹阴囊，立效。 
勿 
-胡桃青皮- 
【气味】苦，涩，无毒。 
【主治】染髭及帛，皆黑。 
志曰∶仙方取青皮压油，和詹糖香，涂毛发，色如漆也。 
【附方】新五。 
乌髭发∶胡桃皮、蝌蚪等分。捣泥涂之，一染即黑。《总录》∶用青胡桃三枚，和皮捣细 
，入乳汁三盏，于银石器内调匀，搽须发三、五次，每日用胡桃油润之，良。 
疡风∶青胡桃皮捣泥，入酱清少许、 砂少许合匀。先以泔洗，后敷之。（《外台》） 
白癜风∶青胡桃皮一个，硫黄一皂子大，研匀。日日掺之，取效。 
嵌甲∶胡桃皮，烧灰贴。 
-树皮- 
【主治】止水痢。春月斫皮汁，沐头至黑。煎水，可染褐（《开宝》）。 
【附方】新一。 
染须发∶胡桃根皮一秤，莲子草十斤。切，以瓮盛之，入水五斗，浸一月去滓，熬至五 
升，入芸苔子油一斗，慢火煎取五升收之。凡用，先以炭灰汁洗，用油涂之，外以牛蒡叶包 
住 
-壳- 
【主治】烧存性，入下血、崩中药（时珍）。 



<目录>果部第三十卷_果之二

<篇名>榛

内容：（宋《开宝》） 
【释名】KT （古榛字）。 
时珍曰∶案∶罗氏《尔雅翼》云∶《礼记》郑玄注云∶关中甚多此果。关中，秦地也。 
榛之从秦，盖取此意。《左传》云∶女贽不过榛、栗、枣、 ，以告虔也。则榛有臻至之义 
，以其名告己之虔也。古作KT ，从辛，从木。俗作莘，误矣。莘，音诜。 
【集解】志曰∶榛生辽东山谷。树高丈许。子如小栗，军行食之当粮。中土亦有。郑玄 
云∶关中 、坊甚多。 
颂曰∶桂阳有KT 而丛生，实大如杏子中仁，皮子形色与栗无异，但小耳。 
大明曰∶新罗榛子肥白，最良。 
时珍曰∶榛树低小如荆，丛生。冬末开花如栎花，成条下垂，长二、三寸。二月生叶如 
初生樱桃，叶多皱纹而有细齿及尖。其实作苞，三、五相粘，一苞一实。实如栎实，下壮上 
锐，生青熟褐，其壳浓而坚，其仁白而圆，大如杏仁，亦有皮尖，然多空者，故谚云十榛九 
空。按∶陆机《诗疏》云∶榛有两种∶一种大小、枝叶、皮树皆如栗，而子小，形如橡子， 
味亦如栗，枝茎可以为烛，《诗》所谓树之榛栗者也；一种高丈余，枝叶如木蓼，子作胡桃 
味，辽、代、上党甚多 
-仁- 
【气味】甘，平，无毒。 
【主治】益气力，实肠胃，令人不饥、健行（《开宝》）。止饥，调中开胃，甚验（大明） 



<目录>果部第三十卷_果之二

<篇名>阿月浑子

内容：（《拾遗》） 
【校正】自木部移入此，并入《海药》无名木皮。 
【释名】胡榛子（《拾遗》）、无名子（《海药》）。 
【集解】藏器曰∶阿月浑子生西国诸番，与胡榛子同树，一岁胡榛子，二岁阿月浑子也 
曰∶按∶徐表《南州记》云∶无名木生岭南山谷，其实状若榛子，号无名子，波斯家 
呼为阿月浑子也。 
-仁- 
【气味】辛，温，涩，无毒。 
【主治】诸痢，去冷气，令人肥健（藏器）。治腰冷，阴肾虚弱，房中术多用之，得木 
香、山茱萸良（李 ）。 
-无名木皮-（《海药》） 
【气味】辛，大温，无毒。 
【主治】阴肾萎弱，囊下湿痒，并煎汁小浴，极妙（ ）。 



<目录>果部第三十卷_果之二

<篇名>槠子

内容：（《拾遗》） 
【校正】原附钩栗，今析出。 
【集解】藏器曰∶槠子生江南。皮、树如栗，冬月不凋，子小于橡子。 
颖曰∶槠子有苦、甜二种，治作粉食、糕食，褐色甚佳。 
时珍曰∶槠子，处处山谷有之。其木大者数抱，高二、三丈。叶长大如栗，叶稍尖而浓 
坚光泽，锯齿峭利，凌冬不凋。三、四月开白花成穗，如栗花。结实大如槲子，外有小苞， 
霜后苞裂子坠。子圆褐而有尖，大如菩提子。内仁如杏仁，生食苦涩，煮、炒乃带甘，亦可 
磨粉。甜槠子粒小，木纹细白，俗名面槠。苦槠子粒大，木纹粗赤，俗名血槠。其色黑者名 
铁槠。按∶《山海经》云∶前山有木，其名曰槠。郭璞注曰∶槠子似柞子，可食，冬月采之。 
木作屋柱、棺材，难腐也。 
-仁- 
【气味】苦、涩，平，无毒。 
时珍曰∶案∶《正要》云∶酸、甘，微寒。不可多食。 
【主治】食之不饥，令人健行，止泄痢，破恶血，止渴（藏器）。 
-皮、叶- 
【主治】煮汁饮，止产妇血（藏器）。嫩叶∶贴 疮，一日三换，良（吴瑞）。 



<目录>果部第三十卷_果之二

<篇名>钩栗

内容：（《拾遗》） 
【释名】巢钩子（《拾遗》）、甜槠子。 
瑞曰∶钩栗即甜槠子。 
时珍曰∶钩、槠二字，方音相近。其状如栎，当作钩栎。 
【集解】藏器曰∶钩栗生江南山谷。木大数围，冬月不凋，其子似栗而圆小。又有雀子 
，相似而圆黑，久食不饥。详槠子下。 
-仁- 
【气味】甘，平，无毒。 
【主治】食之不饥，浓肠胃，令人肥健（藏器）。 



<目录>果部第三十卷_果之二

<篇名>橡实

内容：（音象。《唐本草》） 
【校正】自木部移入。 
【释名】橡斗（《说文》）、皂斗（同）、栎 （音历求）、柞子（音作）、 （杼同。序、 
暑 
禹锡曰∶案∶《尔雅》云∶栩，杼也。又曰∶栎，其实 。孙炎注云∶栩，一名杼也。 
栎，似樗之木也。 ，盛实之房也。其实名橡，有 自裹之。《诗·唐风》云∶集于苞栩 
。《秦风》云∶山有苞栎。陆机注云∶即柞栎也。秦人谓之栎，徐人谓之杼，或谓之栩。其 
子谓之皂，亦曰皂斗。其壳煮汁可染皂也。今京洛、河内亦谓之杼。盖五方通语，皆一物也。 
时珍曰∶栎，柞木也。实名橡斗、皂斗，谓其斗 剜象斗，可以染皂也。南人呼皂如柞 
，音相近也。 
【集解】颂曰∶橡实，栎木子也。所在山谷皆有。木高二、三丈。三、四月开花黄色， 
八、九月结实。其实为皂斗，槲、栎皆有斗，而以栎为胜。 
宗 曰∶栎叶如栗叶，所在有之。木坚而不堪充材，亦木之性也。为炭则他木皆不及。 
其壳虽可染皂，若曾经雨水者，其色淡。槲亦有壳，但小而不及栎也。 
时珍曰∶栎有二种∶一种不结实者，其名曰 ，其木心赤，《诗》云“瑟彼柞 ”是也； 
一种结实者，其名曰栩，其实为橡。二者树小则耸枝，大则偃蹇。其叶如槠叶，而纹理皆斜 
勾。四、五月开花如栗花，黄色。结实如荔枝核而有尖。其蒂有斗，包其半截。其仁如老莲 
肉，山人俭岁采以为饭，或捣浸取粉食，丰年可以肥猪。北人亦种之。其木高二、三丈，坚 
实而重，有斑纹点点。大者可作柱栋，小者可为薪炭。《周礼·职方氏》“山林宜皂物，柞、 
栗之属”即此也。其嫩叶可煎饮代茶。 
-实- 
【修治】雷曰∶霜后收采，去壳蒸之，从巳至未，锉作五片，晒干用。 
周定王曰∶取子换水，浸十五次，淘去涩味，蒸极熟食之，可以济饥。 
【气味】苦，微温，无毒。 
【主治】下痢，浓肠胃，肥健人（苏恭）。涩肠止泻。煮食，止饥，御歉岁（大明）。 
【发明】思邈曰∶橡子，非果非谷而最益人，服食未能断谷，啖之尤佳。无气而受气， 
无味而受味，消食止痢，令人强健不极。 
时珍曰∶木实为果，橡盖果也。俭岁，人皆取以御饥。昔挚虞入南山，饥甚，拾橡实而 
食；唐杜甫客秦州，采橡、栗自给，是矣。 
【附方】新五。 
水谷下痢，日夜百余行者∶橡实二两，楮叶（炙）一两。为末。每服一钱，食前乌梅汤 
调下 
血痢不止∶上方加缩砂仁半两。 
下痢脱肛∶橡斗子，烧存性。研末。猪脂和敷。（《直指方》） 
痔疮出血∶橡子粉、糯米粉各一升。炒黄，滚水调作果子，饭上蒸熟食之，不过四、五 
次，效。（李楼《奇方》）石痈坚硬如石，不作脓∶用橡子一枚，以醋于青石上磨汁涂之。干 
则易，不过十度即平 
-斗壳- 
【修治】大明曰∶入药并宜捣细，炒焦或烧存性，研用。 
【气味】涩，温，无毒。 
【主治】为散及煮汁服，止下痢。并可染皂（恭）。止肠风、崩中、带下、冷热泻痢。 
并 
【附方】新五。 
下痢脱肛∶橡斗壳烧存性，研末。猪脂和搽，并煎汁洗之。（《直指方》） 
肠风下血∶橡斗子壳，用白梅肉填满，两个合定，铁线札住， 存性，研末。每服二钱， 
米饮下。一方∶用硫黄填满， 研酒服。（余居士《选奇方》） 
走马牙疳∶橡斗壳，入盐填满，合定烧透，出火毒，研末，入麝香少许。先以米泔漱过， 
搽之。（《全幼心鉴》） 
风虫牙痛∶橡斗五个（入盐在内），皂荚一条（入盐在内）。同 过，研末。日擦三、五 
次， 
-木皮、根皮（《拾遗》）- 
【气味】苦，平，无毒。 
【主治】恶疮，因风犯露致肿者，煎汁日洗，令脓血尽乃止，亦治痢（藏器）。止水痢， 
消瘰 （大明）。 
【附方】新一。 
蚀烂痈肿及疣赘瘤痣∶柞栎木灰四斗，桑柴灰四斗，锻石一斗五升。以沸汤调湿，甑中 
蒸一日，取釜中沸汤七斗，合甑灰淋之取汁，再熬至一升，投乱头发一鸡子大消尽，又剪五 
色彩投入消尽，瓶盛密收。每以少许，挑破点之。煎时勿令鸡、犬、妇人、小儿见。（《普 
济方》） 



<目录>果部第三十卷_果之二

<篇名>槲实

内容：（音斛。《唐本草》） 
【校正】自木部移附此。 
【释名】槲 （音速），朴 （并《尔雅》）、大叶栎（俗）、栎 子。 
时珍曰∶槲 ，犹觳觫也。栗子绽悬，有颤栗之象，故谓之栗；槲叶摇动，有觳觫之态 
，故曰槲 也。朴 者，婆娑、蓬然之貌。其树偃蹇，其叶 故也。俗称衣物不整者为朴 
，本此。其实木强，故俗谓之栎 子。《史》言∶武后挂赦书于槲树，人遂呼为金鸡 
树云。 
【集解】颂曰∶槲，处处山林有之。木高丈余，与栎相类。亦有斗，但小不中用耳。不 
拘时采。其皮、叶入药。 
宗 曰∶槲亦有斗，木虽坚而不堪充材，只宜作柴，为炭不及栎木。 
时珍曰∶槲有二种∶一种丛生小者名 （音孚，见《尔雅》）。一种高者名大叶栎。树、 
叶俱似栗，长大粗浓，冬月凋落，三、四月开花亦如栗，八、九月结实似橡子而稍短小，其 
蒂亦有斗。其实僵涩味恶，荒岁人亦食之。其木理粗不及橡木，所谓樗栎之材者指此。 
-仁- 
【气味】苦，涩，平，无毒。 
【主治】蒸煮作粉，涩肠止痢，功同橡子（时珍）。 
-槲若- 
【修治】颂曰∶若即叶之名也。入药须微炙令焦。 
【气味】甘、苦，平，无毒。 
【主治】疗痔，止血及血痢，止渴（恭）。活血，利小便，除面上 赤（时珍）。 
【附方】旧五，新三。 
猝然吐血∶槲叶为末。每服二钱，水一盏，煎七分，和滓服。（《简要济众》） 
鼻衄不止∶槲叶。捣汁一小盏，顿服即止。（《圣惠方》） 
肠风血痔热多者尤佳∶槲叶（微炙，研末）一钱，槐花（炒，研末）一钱。米饮调服。 
未止 
冷淋茎痛∶槲叶，研末。每服三钱，水一盏，葱白七寸，煎六分，去滓，食前温服，日 
二 
孩子淋疾∶槲叶三片。煎汤服一鸡子壳，小便即时下也。（孙真人方） 
蝼蛄漏疾∶槲叶，烧存性，研。以米泔别浸槲叶，取汁洗疮后，乃纳灰少许于疮中。（《 
圣惠方》）。 
鼻上 出脓血者∶以泔水煮槲叶，取汁洗之，拭干，纳槲叶灰少许于中，良。（《圣 
惠》） 
腋下胡臭∶槲若三升。切，水煮浓汁，洗毕，即以甘苦瓠壳烟熏之。后用辛夷、细辛、 
杜 
-木皮-（俗名赤龙皮） 
【气味】苦，涩，无毒。 
【主治】煎服，除蛊及漏，甚效（恭）。煎汤，洗恶疮，良（权）。能吐瘰 ，涩五脏（大 
明）。止赤白痢，肠风下血（时珍）。 
【附方】旧四，新六。 
赤龙皮汤∶治诸败烂疮、乳疮。用槲皮（切）三升。水一斗，煮五升，春夏冷用，秋冬 
温用 
附骨疽疮∶槲皮烧研，米饮每服方寸匕。（《千金方》） 
下部生疮∶槲皮、榉皮煮汁，熬如饴糖，以导下部。（《肘后方》） 
一切 疾∶《千金》∶用槲树北阴白皮三十斤（锉）。以水一石，煮一斗，去滓，煎如饴； 
又取通都厕上雄鼠屎、雌鼠屎各十四枚，烧汁尽研和之，纳温酒一升和匀。瘦人食五合，当 
有虫出也。崔氏《纂要》∶用槲白皮（切）五升。水八升，煮令泣泣，去滓，再煎成膏。日 
服 
小儿瘰 ∶槲树皮，去粗皮，切，煎汤频洗之。（《圣惠方》） 
蛊毒下血∶槲木北阴白皮一大握（长五寸）。以水三升，煮取一升，空腹分服，即吐毒 
出也。《千金及翼》 
赤白久痢∶不拘大人、小儿。用新槲皮一斤。去黑皮切，以水一斗，煎取五升，去滓， 
煎 
久痢不止∶槲白皮（姜汁炙五度）一两，干姜（炮）半两。为末。每服二钱，米饮调下。 
（《 
久疮不已∶槲木皮一尺，阔六寸，切，以水一斗，煮取五升，入白沙糖十挺，煎取一升， 
分三服，即吐而愈。（《肘后方》） 

------