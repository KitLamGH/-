
<目录>木部第三十七卷_木之四

<篇名>茯苓

内容：（《本经》上品） 
【释名】伏灵（《纲目》）、伏菟（《本经》）、松腴、不死面（《记事珠》），抱根者名 
伏神（《别录》）。 
宗 曰∶多年樵斫之松根之气味，抑郁未绝，精英未沦。其精气盛者，发泄于外，结为 
茯苓，故不抱根，离其本体，有零之义也。津气不盛，只能附结本根，既不离本，故曰伏神。 
时珍曰∶茯苓，《史记·龟策传》作伏灵。盖松之神灵之气，伏结而成，故谓之伏灵、 
伏神也。《仙经》言∶伏灵大如拳者，佩之令百鬼消灭，则神灵之气，亦可征矣。俗作苓者， 
传 
下有伏灵，上有菟丝，故又名伏兔。或云“其形如兔，故名”，亦通。 
【集解】《别录》曰∶茯苓、茯神生太山山谷大松下。二月、八月 
弘景曰∶今出郁州。大者如三、四升器，外皮黑而细皱，内坚白，形如鸟、兽、龟、鳖 
者良。 
虚赤者不佳。性无朽蛀，埋地中三十年，犹色理无异也。 
恭曰∶今泰山亦有茯苓，白实而块小，不复采用。第一出华山，形极粗大。雍州南山亦 
有，不如华山。 
保升曰∶所在大松处皆有，惟华山最多。生枯松树下，形块无定，以似龟、鸟形者为佳 
禹锡曰∶《范子计然》言∶茯苓出嵩山及三辅。《淮南子》言∶千年之松，下有茯苓， 
上有菟丝。《典术》言∶松脂入地千岁为茯苓，望松树赤者下有之。《广志》言∶茯神乃松汁 
所作，胜于茯 
颂曰∶今太、华、嵩山皆有之。出大松下，附根而生，无苗、叶、花、实，作块如拳在 
土底，大者至数斤，有赤、白二种。或云松脂变成，或云假松气而生。今东人见山中古松久 
为人斩伐，其枯折槎 ，枝叶不复上生者，谓之茯苓拨。即于四面丈余地内，以铁头锥刺地。 
如有茯苓，则锥固不可拔，乃掘取之。其拨大者，茯苓亦大。皆自作块，不附着根。其包根 
而轻虚者为茯神。则假气生者，其说胜矣。《龟策传》云∶茯苓在菟丝之下，状如飞鸟之形。 
新雨已霁，天静无风，以火夜烧菟丝去之，即篝烛此地罩之，火灭即记其处。明乃掘取，入 
地四尺或七尺得矣。此类今不闻有之。宗 曰∶上有菟丝之说，甚为轻信。时珍曰∶下有茯 
苓，则上有灵气如丝之状，山人亦时见之，非菟丝子之菟丝也。注《淮南子》者，以菟丝子 
及女萝为说，误矣。茯苓有大如斗者，有坚如石者，绝胜。其轻虚者不佳，盖年浅未坚故尔。 
刘宋·王微《茯苓赞》云∶皓苓下居，彤丝上荟。中状鸡凫，其容龟蔡。神侔少司，保延幼 
艾。终志不移，柔红可佩。观此彤丝，即菟丝之证矣。寇氏未解此义。 
【修治】 曰∶凡用，去皮、心，捣细，于水盆中搅浊，浮者滤去之。此是茯苓赤筋， 
若误服饵，令人瞳子并黑睛点小，兼盲目。 
弘景曰∶作丸散者，先煮二、三沸乃切，曝干用。 
【气味】甘，平，无毒。 
元素曰∶性温，味甘而淡，气味俱薄，浮而升，阳也。 
之才曰∶马间为之使。得甘草、防风、芍药、紫石英、麦门冬，共疗五脏。恶白蔹，畏 
牡蒙、地榆、雄黄、秦艽、龟甲，忌米醋及酸物。 
弘景曰∶药无马间，或者马茎也。 
恭曰∶李氏《本草》∶马刀为茯苓使。间字草书似刀字，传讹尔。 
志曰∶二注恐皆非也。当是马蔺字。 
【主治】胸胁逆气，忧恚惊邪恐悸，心下结痛，寒热烦满咳逆，口焦舌干，利小便。久 
服，安魂养神，不饥延年（《本经》）。止消渴好睡，大腹淋沥，膈中痰水，水肿淋结，开胸 
腑，调脏气，伐肾邪，长阴，益气力，保神守中（《别 
开胃止呕逆，善安心神，主肺痿痰壅，心腹胀满，小儿惊痫，女人热淋（甄权）。补五 
劳七伤，开心益志，止健忘，暖腰膝，安胎（大明）。止渴，利小便，除湿益燥，和中益气， 
利腰脐间血（元素）。逐水缓脾，生津导气，平火止泄，除虚热，开腠理（李杲）。泻膀胱， 
益脾胃，治肾积奔豚（好古）。 
-赤茯苓- 
【主治】破结气（甄权）。泻心、小肠、膀胱 
-茯苓皮- 
【主治】水肿肤胀，开水道，开腠理（时珍）。 
【发明】弘景曰∶茯苓白色者补，赤色者利。俗用甚多，仙方服食亦为至要。云其通神 
而致灵，和魂而炼魄，利窍而益肌，浓肠而开心，调营而理卫，上品仙药也。善能断谷不饥。 
宗曰∶茯苓行水之功多，益心脾不可缺也。元素曰∶茯苓赤泻白补，上古无此说。气味俱 
薄，性浮而升。其用有五∶利小便也；开腠理也，生津液也，除虚热也，止泻也。如小便利 
或数者，多服则损人目。汗多人服之，亦损元气，夭人寿，为其淡而渗也。又云∶淡为天之 
阳，阳当上行，何以利水而泻下？气薄者阳中之阴，所以茯苓利水泻下。不离阳之体，故入 
手太阳。杲曰∶白者入壬癸，赤者入丙丁。味甘而淡，降也，阳中阴也。其用有六∶利窍而 
除湿，益气而和中，治惊悸，生津液，小便多者能止，小便结者能通。又云∶湿淫所胜，小 
便不利。淡以利窍，甘以助阳。甘平能益脾逐水，乃除湿之圣药也。好古曰∶白者入手太阴、 
足太阳、少阳经气分，赤者入足太阴、手少阴、太阳气分。伐肾邪。小便多，能止之；小便 
涩，能利之。与车前子相似，虽利小便而不走气。酒浸与光明朱砂同用，能秘真元。味甘而 
平，如何是利小便耶？震亨曰∶茯苓，得松之余气而成，属金，仲景利小便多用之，此暴新 
病之要药也。若阴虚者，恐未为宜。此物有行水之功，久服损人。八味丸用之者，亦不过接 
引他药归就肾经，去胞中久陈积垢，为搬运之功尔。时珍曰∶茯苓本草又言利小便，伐肾邪。 
至李东垣、王海藏乃言小便多者能止，涩者能通，同朱砂能秘真元。而朱丹溪又言阴虚者不 
宜用，义似相反，何哉？茯苓气味淡而渗，其性上行，生津液，开腠理，滋水之源而下降， 
利小便。故张洁古谓其属阳，浮而升，言其性也；东垣谓其为阳中之阴，降而下，言其功也。 
《素问》云∶饮食入胃，游溢精气，上输于肺，通调水道，下输膀胱。观此，则知淡渗之药， 
俱皆上行而后下降，非直下行也。小便多，其源亦异。《素问》云∶肺气盛则小便数而欠； 
虚则欠KT 、小便遗数。心虚则少气遗溺。下焦虚则遗溺。胞移热于膀胱则遗溺。膀胱不 
利为癃，不约为遗溺。厥阴病则遗溺闭癃。所谓肺气盛者，实热也。其人必气壮脉强，宜用 
茯苓甘淡以渗其热，故曰∶小便多者能止也。若夫肺虚、心虚、胞热、厥阴病者，皆虚热也。 
其人必上热下寒，脉虚而弱。法当用升阳之药，以升水降火。膀胱不约、下焦虚者，乃火投 
于水，水泉不藏，脱阳之症。其人必肢冷脉迟。法当用温热之药，峻补其下，交济坎离。二 
症皆非茯苓辈淡渗之药所可治，故曰∶阴虚者不宜用也。仙家虽有服食之法，亦当因人而用 
焉。 
-茯神- 
【气味】甘，平，无毒。 
【主治】辟不祥，疗风眩风虚，五劳口干，止惊悸、多恚怒、善忘，开心益智，安魂魄， 
养精神（《别录》）。 
补劳乏，主心下急痛坚满。人虚而小肠不利者，加而用之（甄权）。 
-神木-（即伏神心内木也。又名黄松节） 
【主治】偏 
痛，诸筋牵缩（时珍）。 
【发明】弘景曰∶仙方只云茯苓而无茯神，为疗既同，用应无嫌。 
时珍曰∶《神农本草》只言茯苓，《名医别录》始添茯神，而主治皆同。后人治心病必 
用茯神。故洁古张氏云∶风眩心虚，非茯神不能除。然茯苓亦未尝不治心病也。陶弘景始言 
茯苓赤泻白补。 
李杲复分赤入丙丁、白入壬癸。此其发前人之秘者。时珍则谓茯苓、茯神，只当云赤入 
血 
分，则白茯神不能治心病，赤茯苓不能入膀胱矣。张元素不分赤白之说，于理欠通。《圣济 
录》 
松节散∶用茯神心中木一两，乳香一钱，石器炒，研为末。每服二钱，木瓜酒下。治风 
寒冷湿搏于筋骨，足筋挛痛，行步艰难，但是诸筋挛缩疼痛并主之。 
【附方】旧六，新二十。 
服茯苓法∶颂曰∶《集仙方》多单饵茯苓。其法∶取白茯苓五斤，去黑皮，捣筛，以熟 
绢囊盛，于二斗米下蒸之，米熟即止，曝干又蒸，如此三遍。乃取牛乳二斗和合，着铜器中， 
微火煮如膏，收之。每食，以竹刀割，随性饱食，辟谷不饥也 
如欲食谷，先煮葵汁饮之。又茯苓酥法∶白茯苓三十斤（山之阳者甘美，山之阴者味苦）， 
去皮薄切，曝干蒸之。以汤淋去苦味，淋之不止，其汁当甜。乃曝干筛末，用酒三石、蜜三 
升相和，置大瓮中，搅之百匝，密封勿泄气。冬五十日，夏二十五日，酥自浮出酒上。掠取， 
其味极甘美。作掌大块，空室中阴干，色赤如枣。饥时食一枚，酒送之，终日不食，名神仙 
度世之法。又服食法∶以茯苓合白菊花（或合桂心，或合术）为散、丸自任。皆可常服，补 
益 
殊胜。《儒门事亲》方∶用茯苓四两，头白面二两，水调作饼，以黄蜡三两煎熟。饱食一顿 
，便绝食辟谷。至三日觉难受，以后气力渐生也。《经验后方》服法∶用华山挺子茯苓，削 
如枣大方块，安新瓮内，好酒浸之，纸封三重，百日乃开，其色当如饧糖。可日食一块，至 
百日肌体润泽，一年可夜视物，久久肠化为筋，延年耐老，面若童颜。《嵩高记》∶用茯苓、 
松脂各二斤，淳酒浸之，和以白蜜。日三服之，久久通灵。又法∶白茯苓去皮，酒浸十五日， 
漉出为散。每服三钱，水调下，日三服。孙真人《枕中记》云∶茯苓久服，百日病除，二百 
日昼夜不眠，二年役使鬼神，四年后玉女来侍。葛洪《抱朴子》云∶任子季服茯苓十八年， 
玉女从之，能隐能彰，不食谷，灸瘢灭，面体玉泽。又黄初起服茯苓五万日，能坐在立亡， 
日中无影。交感丸∶方见草部莎根下。吴仙丹∶方见果部吴茱萸下。胸胁气逆胀满∶茯苓一 
两，人参半两。每服三钱，水煎服，日三。（《圣济总录》） 
养心安神∶朱雀丸∶治心神不定，恍惚健忘不乐，火不下降，水不上升，时复振跳。常 
服，消阴养火，全心气。茯神二两（去皮），沉香半两，为末，炼蜜丸小豆大。每服三十丸， 
食后人参汤下。（《百一选方》）。 
血虚心汗∶别处无汗，独心孔有汗，思虑多则汗亦多，宜养心血。以艾汤调茯苓末，日 
服一钱。（《证治要诀》）。 
心虚梦泄或白浊∶白茯苓末二钱，米汤调下，日二服。苏东坡方也。（《直指方》）。 
虚滑遗精∶白茯苓二两，缩砂仁一两，为末，入盐二钱。精羊肉批片，掺药炙食，以酒 
送下。（《普济方》）。 
漏精白浊∶方见菜部薯蓣下。浊遗带下∶威喜丸∶治丈夫元阳虚惫，精气不固，小便下 
浊，余沥常流，梦寐多惊， 
猪苓四钱半，入内煮二十 
余沸，取出晒干，择去猪苓，为末，化黄蜡搜和，丸弹子大。每嚼一丸，空心津下，以小便 
清为度。忌米醋。李时珍曰∶《抱朴子》言∶茯苓千万岁，其上生小木，状似莲花，名曰木 
威喜芝。夜视有光，烧之不焦，带之辟兵，服之长生。《和剂局方》 
威喜丸之名，盖取诸此。小便频多∶白茯苓（去皮）、干山药（去皮，以白矾水瀹过， 
焙）等分，为末。每米饮服二钱。（《儒门事亲》方）。 
小便不禁∶茯苓丸∶治心肾俱虚，神志不守，小便不禁。用白茯苓、赤茯苓等分，为末。 
以新汲水 洗去筋，控干，以酒煮地黄汁捣膏搜和，丸弹子大。每嚼一丸，空心盐酒下。（《三 
因方》）。 
小便淋浊∶由心肾气虚，神志不守，小便淋沥或梦遗白浊。赤、白茯苓等分。为末。新 
汲水飞去沫，控干。以地黄汁同捣，酒熬作膏，和丸弹子大。空心盐汤嚼下一丸。（《三因 
方》） 
下虚消渴∶上盛下虚，心火炎烁，肾水枯涸，不能交济而成渴症。白茯苓一斤，黄连一 
斤，为末，熬天花粉作糊，丸梧桐子大。每温汤下五十丸。（《德生堂经验方》）。 
下部诸疾∶龙液膏∶用坚实白茯苓去皮焙研，取清溪流水浸去筋膜，复焙，入瓷罐内， 
以好蜜和匀，入铜釜内，重汤桑柴灰煮一日，取出收之。每空心白汤下二、三匙，解烦郁燥 
渴。一切下部疾，皆可除。（《积善堂方》） 
飧泄滑痢不止∶白茯苓一两，木香（煨）半两，为末。紫苏木瓜汤下二钱。（《百一选方》）。 
妊娠水肿，小便不利，恶寒∶赤茯苓（去皮）、葵子各半两，为末。每服二钱，新汲水下。 
（《禹讲师方》）。 
面 雀斑∶白茯苓末，蜜和，夜夜敷之，二七日愈。（姚僧坦《集验方》）。 
猪鸡骨哽∶五月五日，取楮子（晒干）、白茯苓等分，为末，每服二钱，乳香汤下。一 
方不用楮子，以所哽骨煎汤下。（《经验良方》）。 
痔漏神方∶赤、白茯苓（去皮）、没药各二两，破故纸四两，石臼捣成一块。春、秋酒 
浸三日，夏二日，冬五日；取出木笼蒸熟，晒干为末，酒糊丸梧桐子大。每酒服二十丸，渐 
加至五十丸。（董炳《集验方》）。 
血余怪病∶手十指节断坏，惟有筋连，无节肉，虫出如灯心，长数尺，遍身绿毛卷，名 
曰血余。以茯苓、胡黄连煎汤，饮之愈。（夏子益《奇疾方》）。 
水肿尿涩∶茯苓皮、椒目等分，煎汤，日饮取效。（《普济方》） 



<目录>木部第三十七卷_木之四

<篇名>琥珀

内容：（《别录》上品） 
【释名】江珠。 
时珍曰∶虎死则精魄入地化为石，此物状似之，故谓之虎魄。俗文从玉，以其类玉也。 
梵书谓之阿湿摩揭婆。 
【集解】《别录》曰∶琥珀生永昌。 
弘景曰∶旧说松脂沦入地千年所化。今烧之亦作松气。亦有中有一蜂，形色如生者。《 
博物志》乃云“烧蜂巢所作”，恐非实也。此或蜂为松脂所沾，因坠地沦没尔。亦有煮 鸡 
子及青鱼枕作者，并非真。惟以手心摩热拾芥为真。今并从外国来，而出茯苓处并无，不知 
出琥珀处复有茯苓否也？ 
曰∶琥珀是海松木中津液，初若桃胶，后乃凝结。复有南珀，不及 
保升曰∶枫脂入地千年变为琥柏，不独松脂变也。大抵木脂入地千年皆化，但不及枫、 
松有脂而多经年岁尔。蜂巢既烧，安有蜂形尚在其间？ 
宗 曰∶今西戎亦有，其色差淡而明澈。南方者色深而重浊，彼土人多碾为物形。若谓 
千年茯苓所化，则其沾着蜂、蚁宛然具在，极不然也。《地理志》云∶海南林邑多出琥珀， 
松脂沦入地所化。有琥珀则旁无草木。入土浅者五尺，深者八、九尺。大者如斛，削去皮乃 
成。此说为胜。但土地有所宜、不宜，故有能化、不化。烧蜂之说，不知何据？承曰∶诸家 
所说茯苓、琥珀，虽有小异同，皆云松脂所化。但茯苓、茯神，乃大松摧折或斫伐，而根瘢 
不朽，津液下流而结成，故治心肾，通津液也。若琥珀乃是松树枝节荣盛时，为炎日所灼， 
流脂出树身外，日渐浓大，因堕土中，津润岁久，为土所渗泄，而光莹之体独存。今可拾芥， 
尚有粘性。故其虫蚁之类，乃未入土时所粘者。二物皆自松出，而所禀各异。茯苓生于阴而 
成于阳，琥珀生于阳而成于阴，故皆治营安心而利水也。 曰∶凡用，须分红松脂、石珀、 
水珀、花珀、物象珀、 珀、琥珀。其红松脂如琥珀，只是浊，大脆，纹横。水珀多无红， 
色如浅黄，多皱纹。石珀如石重，色黄不堪用。花珀纹似新马尾松心纹，一路赤，一路黄。 
物象珀其内自有物命，入用神妙。 珀是众珀之长。琥珀如血色，以布拭热，吸得芥子者， 
真也。时珍曰∶琥珀拾芥，乃草芥，即禾草也。雷氏言拾芥子，误矣。《唐书》载西域康乾 
河松木，入水一、二年化为石，正与松、枫诸木沉入土化珀，同一理也。今金齿、丽江亦有 
之。其茯苓千年化琥珀之说，亦误传也。按∶曹昭《格古论》云∶琥珀出西番、南番，乃枫 
木津液多年所化。色黄而明莹者名蜡珀，色若松香红而且黄者名明珀，有香者名香珀，出高 
丽、倭国者色深红。有蜂、蚁、松枝者尤好。 
【修治】 曰∶入药，用水调侧柏子末，安瓷锅中，置琥珀于内煮之，从巳至申，当有 
异光，捣粉筛用。 
【气味】甘，平，无毒。 
【主治】安五脏，定魂魄，杀精魅邪鬼，消瘀血，通五淋（《别录》）。 
壮心，明目磨翳，止心痛癫邪，疗蛊毒，破结瘕，治产后血枕痛（大明）。止血生肌， 
合金 
【发明】震亨曰∶古方用为利小便，以燥脾土有功，脾能运化，肺气下降，故小便可通。 
若血少不利者，反致其燥急之苦。 
弘景曰∶俗中多带之辟恶。刮屑服，疗瘀血至验。《仙经》无正用。藏器曰∶和大黄、 
鳖甲作散，酒下方寸匕，下恶血、妇人腹内血，尽即止。宋高祖时，宁州贡琥珀枕，碎以赐 
军士，敷金疮。 
【附方】旧四，新五。 
琥珀散∶止血生肌，镇心明目，破症瘕气块，产后血晕闷绝，儿枕痛，并宜饵此方。琥 
珀一两，鳖甲一两，京三棱一两，延胡索半两，没药半两，大黄六铢，熬捣为散。空心酒服 
三钱匕，日再服。神验莫及。产后即减大黄。（《海药本草》） 
小儿胎惊∶琥珀、防风各一钱，朱砂半钱，为末。猪乳调一字，入口中，最妙。（《 
指方》）。 
小儿胎痫∶琥珀、朱砂各少许，全蝎一枚。为末。麦门冬汤调一字服。（《直指方》 
小便转胞∶真琥珀一两，为末。用水四升，葱白十茎，煮汁三升，入珀末二钱，温服。 
沙石诸淋，三服皆效。（《圣惠方》）。 
小便淋沥∶琥珀为末二钱，麝香少许。白汤服之，或萱草煎汤服。老人、虚人，以人参 
汤下。亦可蜜丸，以赤茯苓汤下。（《普济方》） 
小便尿血∶琥珀为末。每服二钱，灯心汤下。（《直指方》）。 
从高坠下，有瘀血在内∶刮琥珀屑，酒服方寸匕。或入蒲黄三、二匕，日服四、五次。 
（《外台秘要》）。 
金疮闷绝不识人∶琥珀研粉，童子小便调一钱。三服瘥。（《鬼遗方》）。 
鱼骨哽咽，六、七日不出∶用琥珀珠一串，推入哽所，牵引之即出。（《外台秘要》）。 



<目录>木部第三十七卷_木之四

<篇名>瑿

内容：（音黟。宋《嘉 》） 
【释名】 珀。 
曰∶ 是众珀之长，故号 珀。 
时珍曰∶亦作KT 。其色 黑，故名。 
【集解】恭曰∶古来相传松脂千年为茯苓，又千年为琥珀，又千年为 。二物烧之皆有 
松气。状似玄玉而轻。出西戎，而有茯苓处无此物。今西州南三百里碛中得者，大则方尺， 
黑润而轻，烧之腥臭。高昌人名为木 ，谓玄玉为石 。洪州土石间得者，烧作松气，功同 
琥珀，见风拆破，不堪为器。恐此二种及琥珀，或非松脂所为也。慎微曰∶《梁四公记》∶杰 
公云∶交河之间平碛中，掘深一丈，下有 珀，黑逾纯漆，或大如车轮。末服，攻妇人小肠 
症瘕诸疾。时珍曰∶ 即琥珀之黑色者，或因土色熏染，或者一种木沉结成，未必是千年琥 
珀复化也。《玉策经》言∶松脂千年作茯苓，茯苓千年作琥珀，琥珀千年作石胆，石胆千年 
作威喜。大抵皆是神异之说，未可深凭。雷 琥珀下所说诸珀可据。 
【气味】甘，平，无毒。 
【主治】补心安神，破血生肌，治妇人症瘕（《唐本》）。小儿带之辟恶，磨滴目翳赤障 
（藏器）。 



<目录>木部第三十七卷_木之四

<篇名>猪苓

内容：（《本经》中品） 
【释名】 猪屎（《本经》）、豕橐（《庄子》）、地乌桃（《图经》）。 
弘景曰∶其块黑似猪屎，故以名之。司马彪注《庄子》云∶豕橐一名苓，其根似猪矢 
。是也。 
时珍曰∶马屎曰通，猪屎曰零（即苓字），其块零落而下故也。 
【集解】《别录》曰∶猪苓生衡山山谷，及济阴冤句。二月、八月 
弘景曰∶是枫树苓，其皮黑色，肉白而实者佳，削去皮用。 
颂曰∶今蜀州、眉州亦有之。生土底，不必枫根下始有也。 
时珍曰∶猪苓亦是木之余气所结，如松之余气结茯苓之义。他木皆有，枫木为多耳。 
【修治】 曰∶采得，铜刀削去粗皮，薄切，以东流水浸一夜。至明漉出，细切，以升 
麻叶对蒸一日，去叶，晒干用。 
时珍曰∶猪苓取其行湿，生用更佳。 
【气味】甘，平，无毒。 
普曰∶神农∶甘。雷公∶苦，无毒。 
权曰∶微热。 
元素曰∶气平味甘，气味俱薄，升而微降，与茯苓同。 
杲曰∶淡、甘，平，降也，阳中阴也。 
好古曰∶甘重于苦，阳也。入足太阳、足少阴经。 
【主治】 疟，解毒蛊疰不祥，利水道。久服，轻身耐老（《本经 
解伤寒温疫大热，发汗，主肿胀满腹急痛（甄权）。治渴除湿，去心中懊 （元素）。泻 
膀胱 
【发明】颂曰∶张仲景治消渴脉浮、小便不利、微热者，猪苓散发其汗。病欲饮水而复 
吐，名为水逆，冬时寒嗽如疟状者，亦与猪苓散，此即五苓散也。猪苓、茯苓、术各三分， 
泽泻五分，桂二分，细捣筛，水服方寸匕，日三。多饮暖水，汗出即愈。利水道诸汤剂，无 
若此快，今人皆用之。 
杲曰∶苦以泄滞，甘以助阳，淡以利窍，故能除湿利小便。 
宗 曰∶猪苓行水之功多，久服必损肾气，昏人目。久服者宜详审之。 
元素曰∶猪苓淡渗，大燥亡津液，无湿症者勿服之。 
时珍曰∶猪苓淡渗，气升而又能降。故能开腠理，利小便，与茯苓同功。但入补药不如 
茯苓也。 
【附方】旧五。 
伤寒口渴∶邪在脏也，猪苓汤主之。猪苓、茯苓、泽泻、滑石、阿胶各一两。以水四升， 
煮取二升。每服七合，日三服。呕而思水者，亦主之。（张仲景方）。 
小儿秘结∶猪苓一两，以水少许，煮鸡屎白一钱，调服，立通。（《外台秘要》）。 
通身肿满，小便不利∶猪苓五两，为末。熟水服方寸匕，日三服。（杨氏《产乳》）。 
妊娠肿渴∶从脚至腹，小便不利，微渴引饮。方同上法。（《子母秘录》）。 
妊娠子淋∶方同上法，日三夜二，以通为度。（《短剧方》） 
壮年梦遗∶方见草部半夏下。 



<目录>木部第三十七卷_木之四

<篇名>雷丸

内容：（《本经》下品） 
【释名】雷实（《别录》）、雷矢（同上）、 
时珍曰∶雷斧、雷楔，皆霹雳击物精气所化。此物生土中，无苗叶而杀虫逐邪，犹雷之 
丸也。竹之余气所结，故曰竹苓。苓亦屎也，古者屎、苓字通用。 
【集解】《别录》曰∶雷丸生石城山谷及汉中土中。八月采根，曝干 
弘景曰∶今出建平、宜都间。累累相连如丸。 
恭曰∶雷丸，竹之苓也。无有苗蔓，皆零，无相连者。今出房州、金州。 
时珍曰∶雷丸大小如栗，状如猪苓而圆，皮黑肉白，甚坚实。 
【修治】 曰∶凡使，用甘草水浸一夜，铜刀刮去黑皮，破作四、五片。以甘草水再浸 
一宿，蒸之，从巳至未，晒干。酒拌再蒸，晒干用。 
大明曰∶入药炮用。 
【气味】苦，寒，有小毒。 
《别录》曰∶咸，微寒，有小毒。赤者杀人，白者善。 
普曰∶神农∶苦；黄帝、岐伯、桐君∶甘，有毒；扁鹊∶甘，无毒。 
李当之∶大寒。 
权曰∶苦，有小毒。 
时珍曰∶甘、微苦，平。 
之才曰∶荔实、浓朴、芫花为之使，恶蓄根、葛根。 
【主治】杀三虫，逐毒瓦斯胃中热。利丈夫，不利女子（《本经》）。 
作摩膏，除小儿百病，逐邪气恶风汗出，除皮中热结积蛊毒，白虫寸白自出不止。久服， 
令人阴痿（《别录》）。逐风，主癫痫狂走（甄权）。 
【发明】弘景曰∶《本经》云利丈夫， 
《别录》曰∶久服阴痿，于事相反。 
志曰∶《经》言利丈夫不利女子，乃疏利男子元气，不疏利女子脏气，故曰久服令人阴 
痿也。 
时珍曰∶按∶范正敏《遁斋闲览》云∶杨 中年得异疾，每发语，腹中有小声应之，久 
渐声大。有道士见之曰∶此应声虫也。但读本草，取不应者治之。读至雷丸，不应。遂顿服 
数粒而愈。 
【附方】旧一，新一。 
小儿出汗有热∶雷丸四两，粉半斤，为末扑之。（《千金方》）。 
下寸白虫∶雷丸，水浸去皮，切焙为末。五更初，食炙肉少许，以稀粥饮服一钱匕。须 
上半月服，虫乃下。（《经验前方》）。 
筋肉化虫∶方见石部雄黄下。 



<目录>木部第三十七卷_木之四

<篇名>桑上寄生

内容：（《本经》上品） 
【释名】寄屑（《本经》）、寓木（《本经》）、 
时珍曰∶此物寄寓他木而生，如鸟立于上，故曰寄生、寓木、茑木。俗呼为寄生草。《东 
方朔传》云∶ 
【集解】《别录》曰∶桑上寄生，生弘农川谷桑树上。三月三日采茎 
弘景曰∶寄生松上、杨上、枫上皆有，形类是一般，但根津所因处为异，则各随其树名 
之。生树枝间，根在枝节之内。叶圆青赤，浓泽易折。旁自生枝节。冬夏生，四月花白。五 
月实赤，大如小豆。处处皆有，以出彭城者为胜。俗呼为续断用之，而《本经》续断别在上 
品，主疗不同，市人混杂无识者。 
恭曰∶此多生枫、槲、榉柳、水杨等树上。叶无阴阳，如细柳叶而浓脆。茎粗短。子黄 
色，大如小枣。惟虢州有桑上者，子汁甚粘，核大似小豆，九月始熟，黄色。陶言五月实赤， 
大如小豆，盖未见也。江南人相承用其茎为续断，殊不相关。 
保升曰∶诸树多有寄生，茎、叶并相似，云是乌鸟食一物子，粪落树上，感气而生。叶 
如橘而浓软，茎如槐而肥脆。处处虽有，须桑上者佳。然非自采，即难以别。可断茎视之， 
色深黄者为验。又《图经》云∶叶似龙胆而浓阔。茎短似鸡脚，作树形。三月、四月花，黄 
白色。六月、七月结子，黄绿色，如小豆，以汁稠粘者良也。 
大明曰∶人多收榉树上者为桑寄生。桑上极少，纵有，形与榉上者亦不同。次即枫树上 
者，力与榉树上者相同，黄色。七月、八月采。 
宗 曰∶桑寄生皆言处处有之。从官南北，处处难得。岂岁岁斫践之，苦不能生耶？ 
抑方宜不同耶？若以为鸟食物子落枝节间感气而生，则麦当生麦，谷当生谷，不当生此 
一物也。自是感造化之气，别是一物。古人惟取桑上者，是假其气尔。第以难得真者，真者 
下咽，必验如神。向有求此于吴中诸邑者。予遍搜不可得，遂以实告之。邻邑以他木寄生送 
上，服之 
震亨曰∶桑寄生药之要品，而人不谙其的，惜哉。近海州邑及海外之境，其地暖而不 
蚕，桑无采捋之苦，气浓意浓，自然生出也。何尝节间可容他子耶？时珍曰∶寄生，高者二、 
三尺。其叶圆而微尖，浓而柔，面青而光泽，背淡紫而有茸。人言川蜀桑多，时有生者。他 
处鲜得。须自采或连桑采者乃可用。世俗多以杂树上者充之，气性不同，恐反有害也。按∶ 
郑樵《通志》云∶寄生有两种∶一种大者，叶如石榴叶；一种小者，叶如麻黄叶。其子皆相 
似。大者曰茑，小者曰女萝。今观《蜀本》、韩氏所说亦是两种，与郑说同。 
【修治】 曰∶采得，铜刀和根、枝、茎叶细锉，阴干用。勿见火。 
【气味】苦，平，无毒。 
《别录》曰∶甘，无毒。 
【主治】腰痛，小儿背强，痈肿，充肌肤，坚发齿，长须眉，安胎（《本经》）。去女子 
崩中内伤不足，产后余疾，下乳汁，主金疮，去痹（《别录》）。助筋骨，益血脉（大明）。主 
怀妊漏血不止，令胎牢固（甄权）。 
【附方】新四。膈气∶生桑寄生捣汁一盏，服之。（《集简方》）。胎动腹痛∶桑寄生一 
两半，阿胶（炒）半两，艾叶半两，水一盏半，煎一盏，去滓温服。或去艾叶。（《圣惠方》）。 
毒痢脓血∶六脉微小，并无寒热。宜以桑寄生二两，防风、大芎二钱半，炙甘草三铢。 
为末。每服二钱，水一盏，煎八分，和滓服。（杨子建《护命方》）。 
下血后虚∶下血止后，但觉丹田元气虚乏，腰膝沉重少力。桑寄生为末。每服一钱， 
非时白汤点服。（杨子建《护命方 
-实- 
【气味】甘，平，无毒。 
【主治】明目，轻身，通神（《本经》）。 



<目录>木部第三十七卷_木之四

<篇名>松萝

内容：（《本经》中品） 
【释名】女萝（《别录》）、松上寄生。 
时珍曰∶名义未详。 
【集解】《别录》曰∶松萝生熊耳山谷松树上。五月采，阴干。 
弘景曰∶东山甚多。生杂树上，而以松上者为真。《诗》云∶茑与女萝，施于松上。茑 
是寄生，以桑上者为真，不用松上者，互有异同尔。 
时珍曰∶按∶毛苌《诗注》云∶女萝，菟丝也。《吴普本草》∶菟丝一名松萝。陶弘景谓 
茑是桑上寄生，松萝是松上寄生。陆佃《埤雅》言∶茑是松、柏上寄生，女萝是松上浮蔓。 
又言∶在木为女萝，在草为菟丝。郑樵《通志》言∶寄生有二种∶大曰茑，小曰女萝。陆机 
《诗疏》言∶菟丝蔓生草上，黄赤如金，非松萝也。松萝蔓延松上生枝正青，与菟丝殊异。 
罗愿《尔雅翼》云∶女萝色青而细长，无杂蔓。故《山鬼》云∶“被薜荔兮带女萝”，谓青长 
如带也。菟丝黄赤不相类。然二者皆附木而生，有时相结。故《古乐府》云∶南山幂幂菟丝 
花，北陵青青女萝树。由来花叶同一根，今日枝条分两处。《唐乐府》云∶菟丝故无情，随 
风任颠倒。谁使女萝枝，而来强萦抱。两草犹一心，人心不如草。据此诸说，则女萝之为松 
上蔓，当以二陆、罗氏之说为的。其曰菟丝者，误矣。 
【气味】苦、甘，平，无毒。 
【主治】嗔怒邪气，止虚汗头风，女子阴寒肿痛（《本经》）。疗痰热温疟，可为吐汤， 
利水道（《别录》）。治寒热，吐胸中客痰涎，去头疮、项上瘤瘿，令人 
【发明】时珍曰∶松萝能平肝邪，去寒热。同瓜蒂诸药则能吐痰，非松萝能吐人也 
。葛洪《肘后方》∶治胸中有痰，头痛不欲食，气壮者。用松萝、杜蘅各三两，瓜蒂三十枚 
，酒一升二合渍再宿。旦饮一合，取吐。不吐，晚再服一合。孙思邈《千金方》∶治胸膈 
痰积热，断膈汤∶用松萝、甘草各一两，恒山三两，瓜蒂二十一枚，水、酒各一升半，煮 
取一升半。分三服，取吐。 



<目录>木部第三十七卷_木之四

<篇名>枫柳

内容：（《唐本草》） 
【集解】恭曰∶枫柳出原州。叶似槐，茎赤根黄。子六月熟，绿色而细。剥取茎皮用。 
时珍曰∶苏恭言枫柳有毒，出原州。陈藏器驳之，以为枫柳皮即今枫树皮，性涩能止水 
痢。按∶《斗门方》言即今枫树上寄生，其叶亦可制粉霜，此说是也。若是枫树，则处处甚 
多，何必专出原州耶？陈说误矣。枫皮见前枫香脂下。 
-皮- 
【气味】辛，大热，有毒。 
【主治】风，龋齿痛（《唐本》）。积年痛风不可忍，久治无效者。 
细锉焙，不限多少，入脑、麝浸酒常服，以醉为度（《斗门方》）。 



<目录>木部第三十七卷_木之四

<篇名>桃寄生

内容：（《纲目》） 
【气味】苦，辛，无毒。 
【主治】小儿中蛊毒，腹内坚痛，面目青黄，淋露骨立。取二两为末，如茶点服，日四 
、五服（时珍。《圣惠方》）。 



<目录>木部第三十七卷_木之四

<篇名>柳寄生

内容：（《纲目》） 
【集解】时珍曰∶此即寄生之生柳上者。 
【气味】苦，平，无毒。 
【主治】膈气刺痛，捣汁服一杯（时珍）。 



<目录>木部第三十七卷_木之四

<篇名>占斯

内容：（《别录》下品） 
【释名】炭皮（《别录》）、良无极（《纲目》） 
时珍曰∶占斯，《范汪方》谓之良无极，《刘涓子鬼遗方》谓之木占斯，盛称其功，而《别 
录》一名炭皮， 
【集解】《别录》曰∶占斯生太山山谷。采无时。 
弘景曰∶李当之云∶是樟树上寄生，树大衔枝在肌肉。今人皆以胡桃皮为之，非是真 
也。按∶《桐君采药录》云∶生上洛。是木皮，状如浓朴，色似桂白，其理一纵一横。今市 
人皆削，乃似浓朴，而无正纵横理。不知此复是何物，莫测真假也。 
【气味】苦，温，无毒。 
权曰∶辛，平，无毒。茱萸为之使。 
【主治】邪气湿痹，寒热疽疮，除水坚积血症，月闭无子，小儿 不能行，诸恶疮痈肿， 
止腹痛，令女人有子（《别录》）。主脾热，洗手 
【附方】新一。 
木占斯散∶治发背肠痈疽痔，妇人乳痈，诸产症瘕，无有不疗。 
服之肿去痛止脓消，已溃者便早愈也。木占斯、甘草（炙）、浓朴（炙）、细辛、栝蒌、 
防 
风、干姜、人参、桔梗、败酱各一两。为散。酒服方寸匕，昼七、夜四，以多为善。此药入 
咽，当觉流入疮中，令化为水也。痈疽灸不发败坏者，尤可服之。内痈在上者，当吐脓血； 
在下者，当下脓血。其疮未坏及长服者，去败酱。一方加桂心。（《刘涓子鬼遗方》） 



<目录>木部第三十七卷_木之四

<篇名>石刺木

内容：（《拾遗》） 
【集解】藏器曰∶石刺木乃木上寄生也。生南方林 间。其树江西人呼为靳刺，亦种为 
篱院，树似棘而大，枝上有逆钩。 
-根皮- 
【气味】苦，平，无毒。 
【主治】破血，产后余血结瘕。煮汁服，神验不可言（藏器）。 
