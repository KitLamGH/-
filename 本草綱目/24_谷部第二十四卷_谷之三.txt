<目录>谷部第二十四卷_谷之三

<篇名>大豆

内容：（《本经》中品） 
【校正】禹锡曰∶原附大豆黄卷下，今分出。 
【释名】 （俗作菽。时珍曰∶豆、 皆荚谷之总称也。篆文 ，象荚生附茎下垂之 
形。豆象子在荚中之形。《广雅》云∶大豆，菽也。小豆， 也），角曰荚，叶曰藿，茎 
曰萁。 
【集解】《别录》曰∶大豆生太山平泽，九月采之。 
颂曰∶今处处种之。有黑、白二种，入药用黑者。紧小者为雄，用之尤佳。 
宗 曰∶大豆有绿、褐、黑三种。有大、小两类∶大者出江、浙、湖南、湖北；小者生 
他处，入药力更佳。又可 为腐食。 
时珍曰∶大豆有黑、白、黄、褐、青、斑数色∶黑者名乌豆，可入药，及充食，作豉； 
黄者可作腐，榨油，造酱；余但可作腐及炒食而已。皆以夏至前后下种，苗高三、四尺，叶 
团有尖，秋开小白花成丛，结荚长寸余，经霜乃枯。按∶《吕氏春秋》云∶得时之豆，长茎 
短足，其荚二七为族，多枝数节，竞叶蕃实，大菽则圆，小菽则团。先时者，必长以蔓、 
浮叶疏节、小荚不实。后时者，必短茎疏节、本虚不实。又 胜之《种植书》云∶夏至种豆， 
不用深耕。豆花憎见日，见日则黄烂而根焦矣。知岁所宜，以囊盛豆子，平量埋阴地，冬至 
后十五日发取量之，最多者种焉。盖大豆保岁易得，可以备凶年，小豆不保岁而难得也。 
-黑大豆- 
【气味】甘，平，无毒。久服，令人身重。 
岐伯曰∶生温，熟寒。 
藏器曰∶大豆生平，炒食极热，煮食甚寒，作豉极冷，造酱及生黄卷则平。牛食之温， 
马食之冷。一体之中，用之数变。 
之才曰∶恶五参、龙胆，得前胡、乌喙、杏仁、牡蛎、诸胆汁良。 
诜曰∶大豆黄屑忌猪肉。小儿以炒豆、猪肉同食，必壅气致死，十有八、九。十岁已上 
不畏也。 
时珍曰∶服蓖麻子者，忌炒豆，犯之胀满致死。服浓朴者亦忌之，动气也。 
【主治】生研，涂痈肿。煮汁饮，杀鬼毒，止痛（《本经》）。逐水胀，除胃中热痹，伤 
中淋露，下瘀血，散五脏结积内寒，杀乌头毒。炒为屑，主胃中热，除痹去肿，止腹胀消谷 
（《别录》）。煮食，治温毒水肿（《蜀本》）。调中下气，通关脉，制金石药毒、治牛马温毒 
（《日华》）。煮汁，解 石、砒石、甘遂、天雄、附子、射罔、巴豆、芫青、斑蝥、百药之 
毒及蛊毒。入药，治下痢脐痛。冲酒，治风痉及阴毒腹痛。牛胆贮之，止消渴（时珍）。炒 
黑 
，热投酒中饮之，治风痹瘫缓口噤，产后头风。食罢生吞半两，去心胸烦热，热风恍惚，明 
目镇心，温补。久服，好颜色，变白不老。煮食性寒，下热气肿，压丹石烦热，汁消肿（藏 
器）。主中风脚弱，产后诸疾。同甘草煮汤饮，去一切热毒瓦斯，治风毒香港脚。煮食，治心痛 
筋挛膝痛胀满。同桑柴灰汁煮食，下水鼓腹胀。和饭捣，涂一切毒肿。疗男女阴肿，以绵裹 
纳之（孟诜）。治肾病，利水下气，制诸风热，活血，解诸毒（时珍）。 
【发明】颂曰∶《仙方》修治末服之，可以辟谷度饥。然多食令人体重，久则如故也。 
诜曰∶每食后磨拭吞三十粒，令人长生。初服时似身重，一年以后，便觉身轻，又益阳 
道也。 
颖曰∶陶华以黑豆入盐煮，常时食之，云能补肾。盖豆乃肾之谷，其形类肾，而又黑色 
通肾，引之以盐，所以妙也。 
时珍曰∶按∶《养老书》云∶李守愚每晨水吞黑豆二七枚，谓之五脏谷，到老不衰。夫 
豆有五色，各治五脏。惟黑豆属水性寒，为肾之谷，入肾功多，故能治水消胀下气，制风热 
而活血解毒，所谓同气相求也。又按∶古方称大豆解百药毒，予每试之大不然；又加甘草， 
其验乃奇。如此之事，不可不知。 
【附方】旧三十一，新三十六。 
服食大豆，令人长肌肤，益颜色，填骨髓，加气力，补虚能食，不过两剂∶大豆五升， 
如作酱法，取黄捣末，以猪肪炼膏和丸梧子大。每服五十丸至百丸，温酒下。神验秘方也。 
肥人不可服之。（《延年秘录》）。 
救荒济饥∶《博物志》云∶左慈荒年法∶用大豆粗细调匀者，生熟 令光，暖彻豆内。 
先日不食，以冷水顿服讫。一切鱼肉菜果，不得复经口。渴即饮冷水。初小困，十数日后， 
体力壮健，不复思食也。 黄山谷救荒法∶黑豆、贯众各一升，煮熟去众，晒干。每日空心 
啖五、七粒。食百木枝叶皆有味，可饱也。王氏《农书》云∶辟谷之方，见于石刻。水旱虫 
荒，国有代有，甚则怀金立鹄，易子炊骸，为民父母者，不可不知此法也。 
昔晋惠帝永宁二年，黄门侍郎刘景先表奏∶臣遇太白山隐士，传济饥辟谷仙方。臣家大 
小七十余口，更不食别物。若不如斯，臣一家甘受刑戮。其方∶用大豆五斗淘净，蒸三遍， 
去皮。用大麻子三斗浸一宿，亦蒸三遍，令口开取仁。各捣为末，和捣作团如拳大。入甑内 
蒸，从戌至子时止，寅时出甑，午时晒干为末。干服之，以饱为度。不得食一切物。第一顿 
得七日不饥，第二顿得四十九日不饥，第三顿三百日不饥，第四顿得二千四百日不饥，更不 
必服，永不饥也。不问老少，但依法服食，令人强壮，容貌红白，永不憔悴。口渴，即研大 
麻子汤饮之，转更滋润脏腑。 
若要重吃物，用葵子三合研末，煎汤冷服，取下药如金色，任吃诸物，并无所损。前知 
随州朱颂教民用之有验，序其首尾，勒石于汉阳大别山太平兴国寺。又方∶用黑豆五斗淘净 
，蒸三遍，晒干，去皮为末。秋麻子三升，浸去皮，晒研。糯米三斗作粥，和捣为剂如拳大 
，入甑中蒸一宿，取晒为末。用红小枣五斗，煮去皮核，和为剂如拳大，再蒸一夜。服之， 
至饱为度。如渴，饮麻子水，便滋润脏腑也。脂麻亦可。但不得食一切之物。 
炒豆紫汤∶颂曰∶古方有紫汤，破血去风，除气防热，产后两日尤宜服之。用乌豆五升 
，清酒一斗，炒豆令烟绝，投酒中，待酒紫赤色，去豆。量性服之，可日夜三盏，神验。中 
风口噤，加鸡屎白二升，和炒，投之。 
豆淋酒法∶宗 曰∶治产后百病，或血热，觉有余血水气，或中风困笃，或背强口噤， 
或但烦热螈 口渴，或身头皆肿，或身痒呕逆直视，或手足顽痹，头旋眼眩，此皆虚热中风 
也。用大豆三升熬熟，至微烟出，入瓶中，以酒五升沃之，经一日以上。服酒一升，温覆令 
少汗出，身润即愈。口噤者，加独活半斤，微微捶破，同沃之。产后宜常服，以防风气，又 
消结血。 
中风口 ∶即上方，日服一升。（《千金》）。 
头风头痛∶即上方，密封七日，温服。（《千金》）。 
破伤中风口噤∶《千金方》∶用大豆一升，熬去腥气，勿使太熟，杵末，蒸令气遍，取 
下甑，以酒一升淋之。温服一升，取汗。敷膏疮上，即愈。《经验方》∶用黑豆四十枚，朱 
砂二十文，同研末。以酒半盏，调一字服之。 
颈项强硬，不得顾视∶大豆一升，蒸变色，囊裹枕之。（《千金》）。 
暴得风疾，四肢挛缩不能行。取大豆三升，淘净湿蒸，以醋二升，倾入瓶中，铺于地上 
， 
更蒸豆再作，并饮荆沥汤。如此三日三夜即休。（崔氏《纂要》）。 
风入脏中，治新久肿，风入脏中∶以大豆一斗，水五斗，煮取一斗二升，去滓。入美酒 
斗半，煎取九升。旦服三升取汗，神验。（《千金翼》）。 
风毒攻心，烦躁恍惚∶大豆半升淘净，以水二升，煮取七合，食后服之。（《心镜》）。 
卒风不语∶大豆煮汁，煎稠如饴，含之，并饮汁。（《肘后方》）。 
喉痹不语∶同上法。（《千金》）。 
卒然失音∶诜曰∶用生大豆一升，青竹 子四十九枚（长四寸，阔一分），水煮熟，日 
夜二 
热毒攻眼，赤痛脸浮∶用黑豆一升，分作十袋，沸汤中蒸过，更互熨之，三遍则愈。（《 
普济方》）。 
卒然中恶∶大豆二七枚，鸡子黄一个，酒半升，和匀顿服。（《千金》）。 
阴毒伤寒，危笃者∶用黑豆炒干，投酒，热饮或灌之。吐则复饮，汗出为度。（《居家 
必 
胁痛如打∶大豆半升熬焦，入酒一升煮沸，饮取醉。（《肘后》）。 
腰胁卒痛∶大豆（炒）二升，酒三升，煮二升，顿服。（《肘后》）。 
卒然腰痛∶大豆六升，水拌湿，炒热，布裹熨之，冷即易。乃张文仲所处方也。（《延 
年 
香港脚冲心，烦闷不识人∶以大豆一升，水三升，浓煮汁服半升。未定，再服半升。（《广 
利方》）。 
身面浮肿∶《千金》∶用乌豆一升，水五升，煮汁三升，入酒五升，更煮三升，分温三服 
。不瘥再合。王 《百一选方》∶用乌豆煮至皮干，为末。每服二钱，米饮下。建炎初，吴 
内翰女孙忽发肿凸，吴检《外台》得此方，服之立效。 
新久水肿∶大豆一斗，清水一斗，煮取八升，去豆，入薄酒八升，再煎取八升服之。再 
三服，水当从小便中出。（《范汪方》）。 
腹中痞硬，夏秋之交，露坐夜久，腹中痞，如群石在腹。用大豆半升，生姜八分。水三 
升，煎一升已来，顿服瘥。（《经验方》）。 
霍乱胀痛∶大豆生研，水服方寸匕。（《普济》）。 
水痢不止∶大豆一升，炒白术半两，为末。每服三钱，米饮下。（《指南方》）。 
赤痢脐痛∶黑豆、茱萸子二件，搓摩，吞咽之，良。（《经验》）。 
赤白下痢∶方见猪胆。 
男子便血∶黑豆一升，炒焦研末，热酒淋之，去豆饮酒，神效。（《活人心统》）。 
一切下血∶雄黑豆紧小者，以皂角汤微浸，炒熟去皮为末，炼猪脂和，丸梧子大。每服 
三十丸，陈米饮下。（华佗《中藏经》）。 
小儿沙淋∶黑豆一百二十个，生甘草一寸，新水煮热，入滑石末，乘热饮之，良。（《 
全幼心鉴》）。 
肾虚消渴，难治者∶黑大豆（炒）、天花粉等分，为末，面糊丸梧子大。每黑豆汤下七 
十丸，日二。名救活丸。（《普济方》）。 
消渴饮水∶乌豆置牛胆中，阴干百日，吞尽即瘥。（《肘后方》）。 
昼夜不眠∶以新布火炙熨目，并蒸大豆，更番囊盛枕之，冷即易，终夜常枕之，即愈。 
（《肘后方》）。 
疫疠发肿∶大黑豆二合（炒熟），炙甘草一钱，水一盏煎汁，时时饮之。《夷坚志》云 
∶靖康二年春，京师大疫。有异人书此方于壁间，用之立验也。 
乳石发热∶乌豆二升，水九升，铜器煮五升汁，熬稠一升，饮之。（《外台秘要》）。 
解 砒毒∶大豆煮汁饮之，良。（《肘后》）。 
酒食诸毒∶大豆一升，煮汁服，得吐即愈。（《广记》）。 
解诸鱼毒∶大豆，煮汁饮之。（《卫生方》）。 
解巴豆毒，下利不止∶大豆，煮汁一升，饮之。（《肘后方》）。 
恶刺疮痛∶大豆，浓煮汁渍之，取瘥。（《千金方》）。 
汤火灼疮∶大豆，煮汁涂之，易愈，无斑。（《子母秘录》）。 
打头青肿∶豆黄末水和敷之。（《千金方》）。 
折伤堕坠，瘀血在腹，气短∶大豆五升，水一斗，煮汁二升，顿服。剧者不过三作。（《 
千金方》）。 
豌疮烦躁∶大豆，煮汁饮之，佳。（《子母秘录》）。 
痘疮湿烂∶黑大豆，研末，敷之。 
小儿头疮∶黑豆炒存性研，水调敷之。（《普济方》）。 
身面疣目∶七月七日，以大豆拭疣上三过。使本人种豆于南向屋东头第二溜中。豆生叶 
，以热汤沃杀，即愈。（《外台秘要》）。 
染发令乌∶醋煮黑大豆，去豆煎稠，染之。（《千金》）。 
牙齿不生，不拘大人、小儿，年多者∶用黑豆三十粒，牛粪火内烧令烟尽，研入麝香少 
许。先以针挑破血出，以少许揩之。不得见风，忌酸咸物。（《经验方》）。 
牙齿疼痛∶黑豆煮酒，频频漱之，良。（周密《浩然斋视听抄》）。 
月经不断∶用前紫汤服之，佳。 
妊娠腰痛∶大豆一升。酒三升，煮七合，空心饮之。（《心镜》）。 
子死腹中，月数未足，母欲闷绝者∶用大豆三升，以醋煮浓汁，顿服，立出。（《产乳》）。 
胞衣不下∶大豆半升，醇酒三升，煮一升半，分三服。（《产书》）。 
辟禳时气∶以新布盛大豆一斗，纳井中一宿取出。每服七粒，佳。（《类要》）。 
菜中蛇蛊∶蛇毒入菜果中，食之令人得病，名蛇蛊。大豆为末，酒渍绞汁，服半升。 
身如虫行∶大豆水渍绞浆，旦旦洗之，或加少面，沐发亦良。（《千金方》）。 
小儿丹毒∶浓煮大豆汁，涂之甚良。（《千金》）。 
风疽疮疥，凡脚 及 中痒，搔则黄汁出者，是也∶以青竹筒三尺，着大豆一升在内 
， 
千金》）。 
肝虚目暗，迎风下泪∶用腊月牯牛胆，盛黑豆悬风处。取出，每夜吞三、七粒，久久自 
明。（《龙木论》）。 
小儿胎热∶黑豆二钱，甘草一钱，入灯心七寸，淡竹叶一片，水煎，不拘时候服。（《全 
幼心鉴》）。 
天蛇头指。痛，臭甚者∶黑豆生研末，入茧内，笼之。（《济急方》） 
-大豆皮- 
【主治】生用，疗痘疮目翳。嚼烂，敷小儿尿灰疮（时珍）。 
-豆叶- 
【主治】捣敷蛇咬，频易即瘥（时珍。出《广利方》）。 
【发明】时珍曰∶按∶《抱朴子·内篇》云∶相国张文蔚庄内有鼠野狼穴，养四子为蛇所 
吞。鼠野狼雌雄情切，乃于穴外 土壅穴。俟蛇出头，度其回转不便，当腰咬断而劈腹，衔出 
四子，尚有气。置于穴外，衔豆叶嚼而敷之，皆活。后人以豆叶治蛇咬，盖本于此。 
【附方】新二。 
止渴急方∶大豆苗（嫩者）三、五十茎，涂酥炙黄为末。每服二钱，人参汤下。（《圣济 
总录》）。 
小便血淋∶大豆叶一把，水四升，煮二升，顿服。（《千金方》）。 
-花- 
【主治】主目盲，翳膜（时珍）。 



<目录>谷部第二十四卷_谷之三

<篇名>大豆黄卷

内容：（《本经》中品） 
【释名】豆 。 
弘景曰∶黑大豆为 牙，生五寸长，便干之，名为黄卷，用之熬过，服食所须。 
时珍曰∶一法∶壬癸日以井华水浸大豆，候生芽，取皮，阴干用。 
【气味】甘，平，无毒。 
普曰∶得前胡、杏子、牡蛎、乌喙、天雄、鼠屎，共蜜和良。恶海藻、龙胆。 
【主治】湿痹，筋挛膝痛（《本经》）。五脏不足，胃气结积，益气止痛，去黑 ，润肌 
肤皮毛（《别录》）。破妇人恶血（孟诜。颂曰∶古方蓐妇药中多用之）。宜肾（思邈）。除胃 
中 
【附方】新四。 
大豆 散∶治周痹在血脉之中，随脉上下，本痹不痛，今能上下周身，故名。治周痹注 
，五脏留滞，胃中结聚，益气出毒，润皮毛，补肾气。用大豆 一斤（炒香），为末。每服 
半钱，温酒调下，空心，加至一钱，日三服。（《宣明方》）。 
诸风湿痹，筋挛膝痛，胃中积热口疮烦闷，大便秘涩∶黄卷散∶用大豆黄卷（炒熟捣末） 
一 
水病肿满喘急，大小便涩∶大豆黄卷（醋炒）、大黄（炒）等分。为细末。葱、橘皮汤 
服二 
小儿撮口∶初生豆芽研烂，绞汁和乳，灌少许，良。（《普济方》） 



<目录>谷部第二十四卷_谷之三

<篇名>黄大豆

内容：（《食鉴》） 
【集解】时珍曰∶大豆有黑、青、黄、白、斑数色，惟黑者。入药，而黄、白豆炒食作 
腐 
豆叶而大，结角比黑豆角稍肥大，其荚、叶嫩时可食，甘美。 
【气味】甘，温，无毒。 
时珍曰∶生温，炒热微毒。多食，壅气生痰动嗽，令人身重，发面黄疮疥。 
【主治】宽中下气，利大肠，消水胀肿毒（宁原）。研末，熟水和，涂痘后痈（时珍）。 
【附方】新一。 
痘后生疮∶黄豆烧黑研末，香油调涂。 
-豆油- 
【气味】辛、甘，热，微毒。 
【主治】涂疮疥，解发 （时珍）。 
-秸- 
【主治】烧灰，入点痣、去恶肉药（时珍）。 



<目录>谷部第二十四卷_谷之三

<篇名>赤小豆

内容：（《本经》）中品） 
【校正】自大豆分出。 
【释名】赤豆（恭）、红豆（俗）、 （《广雅》），叶名藿。 
时珍曰∶案∶《诗》云∶黍稷稻粱，禾麻菽麦。此即八谷也。董仲舒注云∶菽是大豆， 
有两种。小豆名 ，有三、四种。王祯云∶今之赤豆、白豆、绿豆、萱豆，皆小豆也。此则 
入药用赤小者也。 
【集解】颂曰∶赤小豆，今江淮间多种之。 
宗 曰∶关西、河北、汴洛多食之。 
时珍曰∶此豆以紧小而赤黯色者入药，其稍大而鲜红、淡红色者，并不治病。俱于夏至 
后下种，苗科高尺许，枝叶似豇豆，叶微圆峭而小。至秋开花，似豇豆花而小淡，银褐色， 
有腐气。结荚长二、三寸，比绿豆荚稍大，皮色微白带红。三青二黄时即收之，可煮可炒， 
可作粥、饭、馄饨馅并良也。 
【气味】甘、酸，平，无毒。 
思邈曰∶甘、咸，冷。合鱼 食成消渴，作酱同饭食成口疮。 
藏器曰∶驴食足轻，人食身重。 
【主治】下水肿，排痈肿脓血（《本经》）。疗寒热热中消渴，止泄痢，利小便，下腹胀 
满，吐逆卒 （《别录》）。消热毒，散恶血，除烦满，通气，健脾胃，令人美食。捣末同鸡 
子白，涂一切热毒痈肿。煮汁，洗小儿黄烂疮，不过三度（权）。缩气行风，坚筋骨，抽肌 
肉。久食瘦人（士良）。散气，去关节烦热，令人心孔开。暴痢后，气满不能食者，煮食一 
顿即 
辟瘟疫，治产难，下胞衣，通乳汁。和鲤鱼、蠡鱼、鲫鱼、黄雌鸡煮食，并能利水消肿（时 
珍）。 
【发明】弘景曰∶小豆逐津液，利小便。久服令人肌肤枯燥。 
颂曰∶水气、香港脚最为急用。有人患香港脚，以袋盛此豆，朝夕展转践踏之，久久遂愈。 
好古曰∶治水者惟知治水，而不知补胃，则失之壅滞。赤小豆，消水通气而健脾胃， 
乃其药也。 
藏器曰∶赤小豆，和桑根白皮煮食，去湿气痹肿；和通草煮食，则下气无限，名脱气丸 
时珍曰∶赤小豆，小而色赤，心之谷也。其性下行，通乎小肠，能入阴分，治有形之病 
。故行津液，利小便，消胀除肿止吐，而治下痢肠 ，解酒病，除寒热痈肿，排脓散血， 
而通乳汁，下胞衣产难，皆病之有形者。久服则降令太过，津血渗泄，所以令人肌瘦身重也 
。其吹鼻瓜蒂散以辟瘟疫用之，亦取其通气除湿散热耳。或言共工氏有不才子，以冬至死为 
疫鬼，而畏赤豆，故于是日作小豆粥厌之，亦傅会之妄说也。又案∶陈自明《妇人良方》云 
∶予妇食素，产后七日，乳脉不行，服药无效。偶得赤小豆一升，煮粥食之，当夜遂行。因 
阅本草载此，谩记之。又《朱氏集验方》云∶宋仁宗在东宫时，患 腮，命道士赞宁治之。 
取小豆七十粒为末，敷之而愈。中贵人任承亮后患恶疮近死，尚书郎傅永授以药立愈。叩 
其方，赤小豆也。予苦胁疽，既至五脏，医以药治之甚验。承亮曰∶得非赤小豆耶？医谢曰 
∶某用此活三十口，愿勿复言。有僧发背如烂瓜，邻家乳婢用此治之如神。此药治一切痈疽 
疮疥及赤肿，不拘善恶，但水调涂之，无不愈者。但其性粘，干则难揭，入苎根末即不粘， 
此法尤佳。 
【附方】旧十五，新十九。 
水气肿胀∶颂曰∶用赤小豆五合，大蒜一颗，生姜五钱，商陆根一条，并碎破，同水煮 
烂，去药，空心食豆，旋旋啜汁令尽，肿立消也。韦宙《独行方》∶治水肿从脚起，入腹则 
杀人。赤小豆一斗，煮极烂，取汁五升，温渍足膝。若已入腹，但食小豆，勿杂食，亦愈。 
《梅师》∶治水肿。以东行花桑枝烧灰一升，淋汁，煮赤小豆一升，以代饭，良。水蛊腹大， 
动摇有声，皮肤黑者∶用赤小豆三升，白茅根一握，水煮食豆，以消为度。 
辟禳瘟疫∶《五行书》云∶正月朔旦及十五日，以赤小豆二七枚，麻子七枚，投井中， 
辟瘟疫甚效。又正月七日，新布囊盛赤小豆置井中，三日取出，男吞七枚，女吞二七枚，竟 
年无病也。（《肘后方》） 
辟厌疾病∶正月元旦，面东，以齑水吞赤小豆三七枚，一年无诸疾。又七月立秋日，面 
西 
伤寒狐惑∶张仲景曰∶狐惑病，脉数，无热微烦，默默但欲卧，汗出。初得三、四日， 
目赤如鸠眼；七、八日，目四 黄黑。若能食者，脓已成也。赤豆当归散主之。赤小豆三升 
（ 
下部卒痛，如鸟啄之状∶用小豆、大豆各一升，蒸熟，作二囊，更互坐之，即止。（《肘 
后方》）。 
水谷痢疾∶小豆一合，熔蜡三两，顿服取效。（《必效方》） 
热毒下血，或因食热物发动∶赤小豆末，水服方寸匕。（《梅师方》） 
肠痔下血∶小豆二升，苦酒五升，煮熟日干，再浸至酒尽乃止，为末。酒服一钱，日三 
服。（《肘后方》）。 
舌上出血，如簪孔∶小豆一升，杵碎，水三升和，绞汁服。（《肘后方》）。 
热淋血淋，不拘男女∶用赤小豆三合，慢火炒为末，煨葱一茎，擂酒热调二钱服。（《修 
真秘旨》）。 
重舌鹅口∶赤小豆末，醋和涂之。（《普济方》）。 
小儿不语，四、五岁不语者∶赤小豆末，酒和，敷舌下。（《千金》）。 
牙齿疼痛∶红豆末，擦牙吐涎，及吹鼻中。一方入铜青少许。一方入花碱少许。（《家 
宝 
中酒呕逆∶赤小豆煮汁，徐徐饮之。（《食鉴本草》）。 
频致堕胎∶赤小豆末，酒服方寸匕，日二服。（《千金》）。 
妊娠行经∶方同上。 
妇人难产∶《产宝》∶用赤小豆生吞七枚，佳。《集验》∶治难产日久气乏。用赤小豆一升， 
以水九升，煮取汁，入炙过黄明胶一两，同煎少时。一服五合，不过三、四服，即产 
胞衣不下∶用赤小豆，男七枚，女二七枚，东流水吞服之。（《救急方》）。 
产后目闭心闷∶赤小豆生研，东流水服方寸匕。不瘥更服。（《肘后方》）。 
产后闷满，不能食∶用小豆三、七枚，烧研，冷水顿服，佳。（《千金方》）。 
乳汁不通∶赤小豆煮汁饮之。（《产书》）。 
妇人吹奶∶赤小豆，酒研，温服，以滓敷之。（熊氏）。 
妇人乳肿∶小豆、莽草等分。为末。苦酒和敷，佳。（《梅师》）。 
痈疽初作∶赤小豆末，水和涂之，毒即消散，频用有效。（《短剧方》）。 
石痈诸痈∶赤小豆五合，纳苦酒中五宿，炒研，以苦酒和涂即消。加栝蒌根等分。（《范 
汪方》） 
痘后痈毒∶赤小豆末，鸡子白调涂敷之。 
腮颊热肿∶赤小豆末，和蜜涂之，一夜即消。或加芙蓉叶末尤妙。 
丹毒如火赤小豆末，和鸡子白，时时涂之不已，逐手即消。（《短剧方》）。 
风瘙瘾疹∶赤小豆、荆芥穗等分，为末，鸡子清调涂之。 
金疮烦满∶赤小豆一升，苦酒浸一日，熬燥再浸，满三日，令黑色，为末。每服方寸匕， 
日三服。（《千金》）。 
六畜肉毒∶小豆一升，烧研。水服三方寸匕，神良。（《千金方》）。 
-叶- 
【主治】去烦热，止小便数（《别录》）。煮食，明目（《日华》）。 
【发明】时珍曰∶小豆利小便，而藿止小便，与麻黄发汗而根止汗同意，物理之异如此 
【附方】旧一，新一。 
小便频数∶小豆叶一斤，入豉汁中煮，调和作羹食之。（《心镜》）。 
小儿遗尿∶小豆叶捣汁服之。（《千金》） 
-芽- 
【主治】妊娠数月，经水时来，名曰漏胎；或因房室，名曰伤胎。用此为末，温酒 
服方寸匕，日三，得效乃止（时珍。出《普济》）。 



<目录>谷部第二十四卷_谷之三

<篇名>腐婢

内容：（《本经》下品） 
【集解】《别录》曰∶腐婢生汉中，小豆花也。七月采之，阴干四十日。 
弘景曰∶花与实异用，故不同品。方家不用。未解何故有腐婢之名？《本经》不言是小 
豆花，《别录》乃云，未审是否？今海边有小树，状如栀子，茎条多曲，气似腐臭。土人呼 
为腐婢，疗疟有效。以酒渍皮服，疗心腹疾。此当是真，此条应入木部也。 
恭曰∶腐婢，相承以为葛花。葛花消酒大胜，而小豆全无此效，当以葛花为真。 
禹锡曰∶按∶《别本》云∶小豆花亦有腐气。与葛花同服，饮酒不醉。与《本经》治酒 
病相合。陶、苏二说并非。 
甄权曰∶腐婢即赤小豆花也。 
颂曰∶海边小树、葛花、赤小豆花，三物皆有腐婢之名，名同物异也。 
宗 曰∶腐婢既在谷部，豆花为是，不必多辩。 
时珍曰∶葛花已见本条。小豆能利小便，治热中，下气止渴，与腐婢主疗相同，其为豆 
花无疑。但小豆有数种，甄氏《药性论》独指为赤小豆，今姑从之。 
【气味】辛，平，无毒。 
【主治】 疟，寒热邪气，泄痢，阴不起。止消渴。病酒头痛（《本经》。《心镜》云∶ 
上证，用花同豉汁五味，煮羹食之）。消酒毒，明目，下水气，治小儿丹毒热肿，散气满不 
能食，煮一顿食之（《药性》）。治热中积热，痔 下血（时珍。《宣明》葛花丸中用之）。 
【附方】新二。 
饮酒不醉∶小豆花、叶，阴干百日为末，水服方寸匕。或加葛花等分。（《千金》）。 
疔疮恶肿∶小豆花末，敷之。（《普济方》） 



<目录>谷部第二十四卷_谷之三

<篇名>绿豆

内容：（宋《开宝》） 
【释名】时珍曰∶绿以色名也。旧本作KT 者，非矣。 
【集解】志曰∶绿豆圆小者佳。粉作饵炙食之良。大者名 豆，苗、子相似，亦能下气 
治霍乱也。 
瑞曰∶有官绿、油绿，主疗则一。 
时珍曰∶绿豆，处处种之。三、四月下种，苗高尺许，叶小而有毛，至秋开小花，荚如 
赤豆荚。粒粗而色鲜者为官绿；皮薄而粉多、粒小而色深者为油绿；皮浓而粉少早种者，呼 
为摘绿，可频摘也；迟种呼为拔绿，一拔而已。北人用之甚广，可作豆粥、豆饭、豆酒，炒 
食、 食，磨而为面，澄滤取粉，可以作饵顿糕，荡皮搓索，为食中要物。以水浸湿生白芽， 
又为菜中佳品。牛马之食亦多赖之。真济世之良谷也。 
【气味】甘，寒，无毒。 
藏器曰∶用之宜连皮，去皮则令人小壅气，盖皮寒而肉平也。反榧子壳，害人。合鲤 
鱼 
【主治】煮食，消肿下气，压热解毒。生研绞汁服，治丹毒烦热风疹，药石发动，热气 
奔豚（《开宝》）。治寒热热中，止泄痢卒 ，利小便胀满（思邈）。浓肠胃。作枕，明目，治 
头风头痛。除吐逆（《日华》）。补益元气，和调五脏，安精神，行十二经脉，去浮风，润皮 
肤，宜常食之。煮汁，止消渴（孟诜）。解一切药草、牛马、金石诸毒（宁原）。治痘毒，利 
肿 
【发明】时珍曰∶绿豆肉平皮寒，解金石、砒霜、草木一切诸毒，宜连皮生研水服。 
按∶《夷坚志》云∶有人服附子酒多，头肿如斗，唇裂血流。急求绿豆、黑豆各数合嚼 
食，并煎汤饮之，乃解也。 
【附方】新十一。 
扁鹊三豆饮，治天行痘疮。预服此饮，疏解热毒，纵出亦少∶用绿豆、赤小豆、黑大豆 
各一升，甘草节二两，以水八升，煮极熟。任意食豆饮汁，七日乃止。一方∶加黄大豆、白 
大 
痘后痈毒初起，以三豆膏治之，神效∶绿豆、赤小豆、黑大豆等分，为末。醋调时时 
扫涂，即消。（《医学正传》） 
防痘入眼∶用绿豆七粒，令儿自投井中，频视七遍，乃还。 
小儿丹肿∶绿豆五钱，大黄二钱。为末。用生薄荷汁入蜜调涂。（《全幼心鉴》）。 
赤痢不止∶以大麻子，水研滤汁，煮绿豆食之，极效。粥食亦可。（《必效方》）。 
老人淋痛∶青豆二升，橘皮二两，煮豆粥，下麻子汁一升。空心渐食之，并饮其汁，甚 
验。（《养老书》）。 
消渴饮水∶绿豆煮汁，并作粥食。（《普济方》）。 
心气疼痛∶绿豆廿一粒，胡椒十四粒。同研，白汤调服即止。 
多食易饥绿豆、黄麦、糯米各一升，炒熟磨粉。每以白汤服一杯，三、五日见效。 
十种水气∶用绿豆二合半，大附子一只（去皮脐，切作两片）。水三碗，煮熟，空心卧时 
食豆。次日将附子两片作四片，再以绿豆二合半，如前煮食。第三日别以绿豆、附子如前 
煮食。第四日如第二日法煮食。水从小便下，肿自消。未消再服。忌生冷、毒物、盐、酒 
六十日，无不效者。（《朱氏集验方》）。 
-绿豆粉- 
【气味】甘，凉、平，无毒。 
原曰∶其胶粘者，脾胃虚人不可多食。 
瑞曰∶勿近杏仁，则烂不能作索。 
【主治】解诸热，益气，解酒食诸毒，治发背痈疽疮肿，及汤火伤灼（吴瑞）。痘疮湿 
烂不结痂 者，干扑之良（宁原）。新水调服，治霍乱转筋，解诸药毒死，心头尚温者（时 
珍）。解菰菌、砒毒（汪颖）。 
【发明】时珍曰∶绿豆色绿，小豆之属木者也，通于厥阴、阳明。其性稍平，消肿治痘 
之功虽同赤豆，而压热解毒之力过之。且益气，浓肠胃，通经脉，无久服枯人之忌。但以作 
凉粉，造豆酒，或偏于冷，或偏于热，能致人病，皆人所为，非豆之咎也。豆粉须以绿色 
粘腻者为真。外科治痈疽有内托护心散，极言其神效，丹溪朱氏有论发挥。 
震亨曰∶《外科精要》谓内托散，一日至三日进十数服，可免毒瓦斯内攻脏腑。窃详绿豆 
解丹毒，治石毒，味甘，入阳明，性寒能补，为君。以乳香去恶肿，入少阴，性温善窜为 
佐。甘草性缓，解五金、八石、百药毒为使。想此方专为服丹石发疽者设也。若夫年老者 
、病深者、证备者、体虚者，绿豆虽补，将有不胜其任之患。五香连翘汤亦非必用之剂。必 
当助气壮胃，使根本坚固，而行经活血为佐，参以经络时令，使毒瓦斯外发，此则内托之本意 
，治施之早，可以内消也。 
【附方】新十二。 
护心散又名内托散、乳香万全散。凡有疽疾，一日至三日之内，宜连进十余服，方免变 
证，使毒瓦斯出外。服之稍迟，毒瓦斯内攻，渐生呕吐，或鼻生疮菌，不食即危矣。四、五日后 
，亦宜间服之∶用真绿豆粉一两，乳香半两，灯心同研和匀，以生甘草浓煎汤调下一钱，时 
时呷之。若毒瓦斯冲心，有呕逆之证，大宜服此。盖绿豆压热下气，消肿解毒。乳香消诸痈肿 
毒。服至一两，则香彻疮孔中，真圣药也。（李嗣立《外科方》）。 
疮气呕吐∶绿豆粉三钱，干胭脂半钱，研匀。新汲水调下，一服立止。（《普济》）。 
霍乱吐利∶绿豆粉、白糖各二两，新汲水调服，即愈。（《生生编》）。 
解烧酒毒∶绿豆粉荡皮，多食之即解。 
解鸩酒毒∶绿豆粉三合。水调服。 
解砒石毒∶绿豆粉、寒水石等分，以蓝根汁调服三、五钱。（《卫生易简》）。 
解诸药毒已死，但心头温者∶用绿豆粉调水服。（《卫生易简方》）。 
打扑损伤∶用绿豆粉新铫炒紫，新汲井水调敷，以杉木皮缚定，其效如神。此汀人陈氏 
梦传之方。（《澹寮方》）。 
杖疮疼痛∶绿豆粉，炒研，以鸡子白和涂之，妙。（《生生编》）。 
外肾生疮∶绿豆粉、蚯蚓粪等分。研涂之。 
暑月痱疮∶绿豆粉二两，滑石一两。和匀扑之。一加蛤粉二两。（《简易方》）。 
一切肿毒初起∶用绿豆粉（炒黄黑色），猪牙皂荚一两，为末，用米醋调敷之。皮破者 
油调之。（邵真人《经验方》）。 
-豆皮- 
【气味】甘，寒，无毒。 
【主治】解热毒，退目翳（时珍）。 
【附方】新一。 
通神散∶治 痘目生翳∶绿豆皮、白菊花、谷精草等分，为末。每用一钱，以干柿饼一 
枚，粟米泔一盏，同煮干。食柿，日三服。浅者五、七日见效，远者半月见效。（《直指方 
-豆荚- 
【主治】赤痢经年不愈，蒸熟，随意食之良（时珍。出《普济》）。 
-豆花- 
【主治】解酒毒（时珍）。 
-豆芽- 
【气味】甘，平，无毒。 
【主治】解酒毒热毒，利三焦（时珍）。 
【发明】时珍曰∶诸豆生芽皆腥韧不堪，惟此豆之芽白美独异。今人视为寻常，而古 
人未知者也。但受湿热郁 之气，故颇发疮动气，与绿豆之性稍有不同。 
-豆叶- 
【主治】霍乱吐下，绞汁和醋少许，温服（《开宝》）。 



<目录>谷部第二十四卷_谷之三

<篇名>白豆

内容：（宋《嘉 》） 
【释名】饭豆。 
【集解】诜曰∶白豆苗，嫩者可作菜食，生食亦妙。 
颖曰∶浙东一种味甚胜，用以作酱、作腐极佳。北方水白豆，相似而不及也。 
原曰∶白豆即饭豆也，粥饭皆可拌食。 
时珍曰∶饭豆，小豆之白者也，亦有土黄色者。豆大如绿豆而长。四、五月种之。苗叶 
似赤小豆而略大，可食，荚亦似小豆。一种 豆，叶如大豆，可作饭、作腐，亦其类也。 
【气味】甘，平，无毒。原曰∶咸，平。 
【主治】补五脏，调中，助十二经脉（孟诜）。暖肠胃（《日华》）。杀鬼气。肾之谷，肾 
病宜食之（思邈）。 
-叶- 
【主治】煮食，利五脏，下气（《日华》）。 



<目录>谷部第二十四卷_谷之三

<篇名>豆

内容：（《拾遗》，音吕） 
【释名】时珍曰∶ 乃自生稻名也。此豆原是野生，故名。今人亦种之于下地矣。 
【集解】藏器曰∶ 豆生田野，小而黑，堪作酱。《尔雅》戎菽一名驴豆，古名 豆， 
是也。 
瑞曰∶ 豆，即黑豆中最细者。 
时珍曰∶此即黑小豆也。小科细粒，霜后乃熟。陈氏指为戎菽，误矣。《尔雅》亦无此 
文。戎菽乃胡豆。 豆乃鹿豆，见菜部。并四月熟。 
【气味】甘，温，无毒。 
【主治】去贼风风痹，妇人产后冷血，炒令焦黑，及热投酒中，渐渐饮之（藏器）。 



<目录>谷部第二十四卷_谷之三

<篇名>豌豆

内容：（《拾遗》） 
【释名】胡豆（《拾遗》）、戎菽（《尔雅》）、回鹘豆（《辽志》。《饮膳正要》作回回 
豆。回回，即回鹘也）、毕豆（《唐史》。崔 《月令》作KT 豆）、青小豆（《千金》）、青 
斑豆（《别录》）、麻累。 
时珍曰∶胡豆，豌豆也。其苗柔弱宛宛，故得豌名。种出胡戎，嫩时青色，老则斑麻， 
故有胡、戎、青斑、麻累诸名。陈藏器《拾遗》虽有胡豆，但云苗似豆，生田野间，米中往 
往有之。然豌豆、蚕豆皆有胡豆之名。陈氏所云，盖豌豆也。豌豆之粒小，故米中有之。《 
尔雅》∶戎菽谓之荏菽。《管子》∶山戎出荏菽，布之天下。并注云∶即胡豆也。《唐史》 
∶毕豆出自西戎回鹘地面。 
张揖《广雅》∶毕豆、豌豆，留豆也。《别录》序例云∶丸药如胡豆大者，即青斑豆也 
。孙思邈《千金方》云∶青小豆一名胡豆，一名麻累。《邺中记》云∶石虎讳胡，改胡豆为 
国豆。此数说，皆指豌豆也。盖古昔呼豌豆为胡豆，今则蜀人专呼蚕豆为胡豆，而豌豆名胡 
豆，人不知矣。又乡人亦呼豌豆大者为淮豆，盖回鹘音相近也。 
【集解】时珍曰∶豌豆种出西胡，今北土甚多。八、九月下种，苗生柔弱如蔓，有须。 
叶似蒺藜叶，两两对生，嫩时可食。三、四月开小花如蛾形，淡紫色。结荚长寸许，子圆 
如药丸，亦似甘草子。出胡地者大如杏仁。煮、炒皆佳，磨粉面甚白细腻。百谷之中，最为 
先登。又有野豌豆，粒小不堪，惟苗可茹，名翘摇，见菜部。 
【气味】甘，平，无毒。思邈曰∶甘、咸，温、平，涩。 
瑞曰∶多食发气病。 
【主治】消渴，淡煮食之，良（藏器）。治寒热热中，除吐逆，止泄痢 下，利小便、 
腹胀满（思邈）。调营卫，益中平气。煮食，下乳汁。可作酱用（瑞）。煮饮，杀鬼毒心病， 
解乳石毒发。研末，涂痈肿痘疮。作澡豆，去 ，令人面光泽（时珍）。 
【发明】时珍曰∶豌豆属土，故其所主病多系脾胃。元时饮膳，每用此豆捣去皮，同羊 
肉治食，云补中益气。今为日用之物，而唐、宋本草见遗，可谓缺典矣。《千金》、《外台》 
洗面澡豆方，盛用毕豆面，亦取其白腻耳。 
【附方】新三。 
四圣丹∶治小儿痘中有疔，或紫黑而大，或黑坏而臭，或中有黑线，此症十死八九，惟 
牛都御史得秘传此方点之最妙。用豌豆四十九粒（烧存性），头发灰三分，真珠十四粒炒研 
服石毒发∶胡豆半升捣研，以水八合绞汁饮之，即愈。（《外台》）。 
霍乱吐利∶豌豆三合，香 三两，为末，水三盏，煎一盏，分二服。（《圣惠》） 



<目录>谷部第二十四卷_谷之三

<篇名>蚕豆

内容：（《食物》） 
【释名】胡豆。 
时珍曰∶豆荚状如老蚕，故名。王祯《农书》谓其蚕时始熟故名，亦通。吴瑞《本草》 
以此为豌豆，误矣。此豆种亦自西胡来，虽与豌豆同名、同时种，而形性迥别。《太平御览》 
云∶张骞使外国，得胡豆种归。指此也。今蜀人呼此为胡豆，而豌豆不复名胡豆矣。 
【集解】时珍曰∶蚕豆南土种之，蜀中尤多。八月下种，冬生嫩苗可茹。方茎中空。 
叶状如匙头，本圆末尖，面绿背白，柔浓，一枝三叶。二月开花如蛾状，紫白色，又如豇豆 
花。结角连缀如大豆，颇似蚕形。蜀人收其子以备荒歉。 
【气味】甘、微辛，平，无毒。 
【主治】快胃，和脏腑（汪颖）。 
【发明】时珍曰∶蚕豆本草失载。万表《积善堂方》言∶一女子误吞针入腹，诸医不能 
治。一人教令煮蚕豆同韭菜食之，针自大便同出。此亦可验其性之利脏腑也。 
-苗- 
【气味】苦、微甘，温。 
【主治】酒醉不省，油盐炒熟，煮汤灌之，效（颖）。 



<目录>谷部第二十四卷_谷之三

<篇名>豇豆

内容：（《纲目》，江、绛二音） 
【释名】 KT （音绛双）。 
时珍曰∶此豆红色居多，荚必双生，故有豇、 KT 之名。《广雅》指为胡豆，误矣。 
【集解】时珍曰∶豇豆处处三、四月种之。一种蔓长丈余，一种蔓短。其叶俱本大末 
尖，嫩时可茹。其花有红、白二色。荚有白、红、紫、赤、斑驳数色，长者至二尺，嫩时充 
菜，老则收子。此豆可菜、可果、可谷，备用最多，乃豆中之上品，而本草失收，何哉？ 
【气味】甘、咸，平，无毒。 
【主治】理中益气，补肾健胃，和五脏，调营卫，生精髓，止消渴、吐逆泄痢，小便 
数，解鼠莽毒（时珍）。 
【发明】时珍曰∶豇豆开花结荚，必两两并垂，有习坎之义。豆子微曲，如人肾形，所 
谓豆为肾谷者，宜以此当之。昔卢廉夫教人补肾气，每日空心煮豇豆，入少盐食之，盖得此 
理。与诸疾无禁，但水肿忌补肾，不宜多食耳。又《袖珍方》云∶中鼠莽毒者，以豇豆煮汁 
饮即解。欲试者，先刈鼠莽苗，以汁泼之，便根烂不生。此则物理然也。 



<目录>谷部第二十四卷_谷之三

<篇名>豆

内容：（音扁，《别录》中品） 
【释名】沿篱豆（俗）、蛾眉豆。 
时珍曰∶ ，本作扁，荚形扁也。沿篱，蔓延也。蛾眉，象豆脊白路之形也。 
【集解】弘景曰∶ 豆人家种之于篱垣，其荚蒸食甚美。 
颂曰∶蔓延而上，大叶细花，花有紫、白二色，荚生花下。其实有黑、白二种，白者温 
而黑者小冷，入药用白者。黑者名鹊豆，盖以其黑间有白道，如鹊羽也。 
时珍曰∶扁豆，二月下种，蔓生延缠。叶大如杯，团而有尖。其花状如小蛾，有翅尾形 
。其荚凡十余样，或长或团，或如龙爪、虎爪，或如猪耳、刀镰，种种不同，皆累累成枝。 
白露后实更繁衍，嫩时可充蔬食茶料，老则收子煮食。子有黑、白、赤、斑四色。一种荚硬 
不堪食。惟豆子粗圆而色白者可入药，本草不分别，亦缺文也。 
-白扁豆- 
【修治】时珍曰∶凡用取硬壳扁豆子，连皮炒熟，入药。亦有水浸去皮及生用者，从本 
方。 
【气味】甘，微温，无毒。 
诜曰∶微寒，患冷人勿食。 
弘景曰∶患寒热者不可食。 
【主治】和中，下气（《别录》）。补五脏，主呕逆。久服头不白（孟诜）。疗霍乱吐利不 
止，研末和醋服之（同上）。行风气，治女子带下，解酒毒、河豚鱼毒（苏颂）。解一切草木 
毒，生嚼及煮汁饮，取效（甄权）。止泄痢，消暑，暖脾胃，除湿热，止消渴（时珍）。 
【发明】时珍曰∶硬壳白扁豆，其子充实，白而微黄，其气腥香，其性温平，得乎中和 
，脾之谷也。入太阴气分，通利三焦，能化清降浊，故专治中宫之病，消暑除湿而解毒也。 
其软壳及黑鹊色者，其性微凉，但可供食，亦调脾胃。 
【附方】新九。 
霍乱吐利∶扁豆、香薷各一升，水六升，煮二升，分服。（《千金》）。 
霍乱转筋∶白扁豆为末，醋和服。（《普济方》）。 
消渴饮水∶金豆丸∶用白扁豆浸去皮，为末，以天花粉汁同蜜和丸梧子大，金箔为衣。 
每 
赤白带下∶白扁豆炒为末，用米饮，每服二钱。 
毒药堕胎∶女人服草药堕胎腹痛者。生白扁豆去皮，为末，米饮服方寸匕，浓煎汁饮， 
亦可丸服。若胎气已伤未堕者，或口噤手强，自汗头低，似乎中风，九死一生。医多不识， 
作 
中砒霜毒∶白扁豆生研，水绞汁饮。（并《永类方》）。 
六畜肉毒∶白扁豆烧存性研，冷水服之，良。（《事林广记》）。 
诸鸟肉毒∶生扁豆末，冷水服之。（同上）。 
恶疮痂痒作痛∶以扁豆捣封，痂落即愈。（《肘后》）。 
-花- 
【主治】女子赤白带下，干末，米饮服之（苏颂）。焙研服，治崩带。作馄饨食，治泄 
痢。擂水饮，解中一切药毒垂死。功同扁豆（时珍）。 
【附方】新二。 
血崩不止∶白扁豆花焙干，为末。每服二钱，空心炒米煮饮，入盐少许，调下即效。（ 
《奇效良方》）。 
一切泄痢∶白扁豆花正开者，择净勿洗，以滚汤瀹过，和小猪脊KT 肉一条，葱一根， 
胡椒七粒，酱汁拌匀，就以瀹豆花汁和面，包作小馄饨，炙熟食之。（《必用食治方》）。 
-叶- 
【主治】霍乱吐下不止（《别录》）。吐利后转筋，生捣一把，入少酢绞汁服，立瘥。醋 
炙研服，治瘕疾（孟诜）。杵敷蛇咬（大明）。 
-藤- 
【主治】霍乱，同芦 、人参、仓米等分，煎服（时珍）。 



<目录>谷部第二十四卷_谷之三

<篇名>刀豆

内容：（《纲目》） 
【释名】挟剑豆。 
时珍曰∶以荚形命名也。案∶段成式《酉阳杂俎》云∶乐浪有挟剑豆，荚生横斜，如人 
挟剑。即此豆也。 
【集解】颖曰∶刀豆长尺许，可入酱用。 
时珍曰∶刀豆，人多种之。三月下种，蔓生引一、二丈，叶如豇豆叶而稍长大，五、六 
、七月开紫花如蛾形。结荚，长者近尺，微似皂荚，扁而剑脊，三棱宛然。嫩时煮食、酱食 
、蜜煎皆佳。老则收子，子大如拇指头，淡红色。同猪肉、鸡肉煮食，尤美。 
【气味】甘，平，无毒。 
【主治】温中下气，利肠胃，止呃逆，益肾补元（时珍）。 
【发明】时珍曰∶刀豆本草失载，惟近时小书载其暖而补元阳也。又有人病后呃逆不止， 
声闻邻家。或令取刀豆子烧存性，白汤调服二钱即止。此亦取其下气归元，而逆自止也 



<目录>谷部第二十四卷_谷之三

<篇名>黎豆

内容：（《拾遗》） 
【校正】自草部移入此。 
【释名】狸豆（《纲目》）、虎豆。 
藏器曰∶豆子作狸首文，故名。 
时珍曰∶黎亦黑色也。此豆荚老则黑色，有毛露筋，如虎、狸指爪，其子亦有点，如虎 
、狸之斑，煮之汁黑，故有诸名。 
【集解】藏器曰∶黎豆生江南，蔓如葛，子如皂荚子，作狸首文。人炒食之，别无功用 
。陶氏注蚺蛇胆云如黎豆者，即此也。《尔雅》云∶诸虑一名虎涉。又注 根云∶苗如豆。 
《尔雅》∶摄，虎 。郭璞注云∶江东呼 为藤，似葛而粗大。缠蔓林树，荚有毛刺。一名 
豆搜，今虎豆也，千岁 是矣。 
时珍曰∶《尔雅》虎 ，即狸豆也。古人谓藤为 ，后人讹 为狸矣。《尔雅》山 、 
虎，原是二种。陈氏合而为一，谓诸虑一名虎涉，又以为千岁 ，并误矣。千岁 见草 
部。狸豆野生，山人亦有种之者。三月下种生蔓。其叶如豇豆叶，但文理偏斜。六、七月开 
花成簇，紫色，状如扁豆花。一枝结荚十余，长三、四寸，大如拇指，有白茸毛。老则黑而 
露筋，宛如干熊指爪之状。其子大如刀豆子，淡紫色，有斑点如狸文。煮去黑汁，同猪、鸡 
肉再煮食，味乃佳。 
【气味】甘、微苦，温，有小毒。多食令人闷。 
【主治】温中，益气（时珍）。 
