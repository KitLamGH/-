
<目录>果部第三十一卷_果之三

<篇名>荔枝

内容：（宋《开宝》） 
【释名】离枝（《纲目》）、丹荔。 
颂曰∶按∶朱应《扶南记》云∶此木结实时，枝弱而蒂牢，不可摘取，必以刀斧 
取其枝，故以为名。 （音利）与 同。 
时珍曰∶司马相如《上林赋》作离支。按∶白居易云∶若离本枝，一日色变，三日味变 
。则离支之名，又或取此义也。 
【集解】颂曰∶荔枝生岭南及巴中。今闽之泉、福、漳州、兴化军，蜀之嘉、蜀、渝、 
涪州，及二广州郡皆有之。其品以闽中为第一，蜀川次之，岭南为下。其木高二、三丈，自 
径尺至于合抱，类桂木、冬青之属。绿叶蓬蓬然，四时荣茂不凋。其木性至坚劲，土人取其 
根，作阮咸槽及弹棋局。其花青白，状若冠之蕤绥。其子喜双实，状如初生松球。壳有皱纹 
如罗，初青渐红。肉色淡白如肪玉，味甘而多汁。夏至将中，则子翕然俱赤，乃可食也。大 
树下子至百斛，五、六月盛熟时，彼方皆燕会其下以赏之，极量取啖，虽多亦不伤人，稍过 
则饮蜜浆便解。荔枝始传于汉世，初惟出岭南，后出蜀中。故左思《蜀都赋》云∶旁挺龙目 
，侧生荔枝。唐白居易《图序》论之详矣。今闽中四郡所出特奇，蔡襄《谱》其种类至三十 
余品，肌肉甚浓，甘香莹白，非广、蜀之比也。福唐岁贡白曝荔枝、蜜煎荔枝肉，俱为上方 
珍果。白曝须嘉实乃堪，其市货者，多用杂色荔枝入盐、梅曝成，皮色深红，味亦少酸，殊 
失本真。经曝则可经岁，商贩流布，遍及华夏，味犹不歇，百果之盛，皆不及此。又有焦核 
荔枝，核如鸡舌香，味更甜美。或云是木生背阳，结实不完就者。又有绿色、蜡色，皆其品 
之奇者，本土亦自难得。其蜀、岭荔枝，初生小酢，肉薄核大，不堪白曝。花及根亦入药。 
藏器曰∶顾微《广州记》云∶荔枝冬夏常青，其实大如鸡卵，壳朱肉白，核黄黑色，似 
半熟莲子，精者核如鸡舌香，甘美多汁，极益人也。 
时珍曰∶荔枝炎方之果，性最畏寒，易种而根浮。其木甚耐久，有经数百年犹结实者 
。其实生时肉白，干时肉红。日晒火烘，卤浸蜜煎，皆可致远。成朵晒干者谓之荔锦。按∶ 
白居易《荔枝图序》云∶荔枝生巴、峡间。树形团团如帷盖，叶如冬青。花如橘而春荣，实 
如丹而夏熟。朵如蒲桃，核如枇杷。壳如红缯，膜如紫绡。瓤肉洁白如冰雪，浆液甘酸如醴 
酪。大略如彼，其实过之。若离本枝，一日而色变，二日而香变，三日而味变，四、五日外 
，色香味尽去矣。又蔡襄《荔枝谱》云∶广、蜀所出，早熟而肉薄，味甘酸，不及闽中下等 
者。闽中惟四郡有之，福州最多，兴化最奇，泉、漳次之。福州延亘原野，一家甚至万株。 
兴化上品，大径寸余，香气清远，色紫壳薄，瓤浓膜红，核如丁香母。剥之如水精，食之如 
绛雪。荔枝以甘为味，虽百千树莫有同者，过甘与淡，皆失于中。若夫浓皮尖刺，肌理黄色 
，附核而赤，食之有渣，食已而涩，虽无酢味，亦自下等矣。最忌麝香触之，花、实尽落也 
。又洪迈《夷坚志》云∶莆田荔枝，名品，皆出天成，虽以其核种之，亦失本体，形状百出 
，不可以理求也。沈括《笔谈》谓焦核荔枝，乃土人去其大根，燔焦种成者，大不然也。 
曰∶荔枝树似青木香。熟时人未采，则百虫不敢近。人才采之，乌鸟、蝙蝠之类，无 
不伤残之也。故采荔枝者，必日中而众采之。一日色变，二日味变，三日色味俱变。故古诗 
云∶色味不逾三日变也。 
-实- 
【气味】甘，平，无毒。 
曰∶甘、酸，热。多食令人发虚热。 
李鹏飞曰∶生荔枝多食，发热烦渴，口干衄血。 
颂曰∶多食不伤人。如稍过度，饮蜜浆一杯便解也。 
时珍曰∶荔枝气味纯阳，其性畏热。鲜者食多，即龈肿口痛，或衄血也。病齿 及火病 
人尤忌之。《开宝本草》言其性平，苏氏谓多食无伤，皆谬说也。按∶《物类相感志》云∶ 
食荔枝多则醉，以壳浸水饮之即解。此即食物不消，还以本物消之之意。 
【主治】止渴，益人颜色（《开宝》）。食之止烦渴，头重心躁，背膊劳闷（李 ）。通神 
，益智，健气（孟诜）。治瘰 瘤赘，赤肿疔肿，发小儿痘疮（时珍）。 
【发明】震亨曰∶荔枝属阳，主散无形质之滞气，故消瘤赘赤肿者用之。苟不明此，虽 
用之无应。 
【附方】新六。 
痘疮不发∶荔枝肉，浸酒饮，并食之。忌生冷。（闻人规《痘疹论》） 
疔疮恶肿∶《普济方》∶用荔枝五个或三个，不用双数，以狗粪中米淘净为末，与糯米粥 
同研成膏，摊纸上贴之。留一孔出毒瓦斯。 
《济生秘览》∶用荔枝肉、白梅各三个。捣作饼子。贴于疮上，根即出也。 
风牙疼痛∶《普济》∶用荔枝连壳（烧存性），研末，擦牙即止。乃治诸药不效仙方也。 
孙氏 
呃逆不止∶荔枝七个，连皮核烧存性，为末。白汤调下，立止。（杨拱《医方摘要》） 
-核- 
【气味】甘，温，涩，无毒。 
【主治】心痛、小肠气痛，以一枚煨存性，研末，新酒调服（宗 ）。治 疝气痛，妇 
人 
【发明】时珍曰∶荔枝核入厥阴，行散滞气，其实双结而核肖睾丸，故其治 疝卵肿， 
有述类象形之义。 
【附方】新六。 
脾痛不止∶荔枝核为末，醋服二钱。数服即愈。（《卫生易简方》） 
妇人血气刺痛∶用荔枝核（烧存性）半两，香附子（炒）一两，为末。每服二钱，盐汤 
、米饮任下。名蠲痛散。（《妇人良方》） 
疝气 肿∶孙氏∶用荔枝核（炒黑色）、大茴香（炒）等分，为末。每服一钱，温酒下。 
《皆 
打面糊 
阴肾肿痛∶荔枝核，烧研，酒服二钱。 
肾肿如斗∶荔枝核、青橘皮、茴香等分，各炒研。酒服二钱，日三。 
-壳- 
【主治】痘疮出不爽快，煎汤饮之。又解荔枝热，浸水饮（时珍）。 
【附方】新一。 
赤白痢∶荔枝壳、橡斗壳（炒）、石榴皮（炒）、甘草（炙）各等分。每以半两，水一盏 
半，煎七分，温服，日二服。（《普济方》） 
-花及皮根- 
【主治】喉痹肿痛，用水煮汁，细细含咽，取瘥止（苏颂。出崔元亮《海上方》）。 



<目录>果部第三十一卷_果之三

<篇名>龙眼

内容：（《本经》中品） 
【校正】自木部移入此。 
宗 曰∶龙眼专为果，未见入药。本草编入木部，非矣。 
【释名】龙目（《吴普》）、圆眼（俗名）、益智（《本经》）、亚荔枝（《开宝》）、荔枝奴、 
骊珠、燕卵、蜜脾、鲛泪、 
时珍曰∶龙眼、龙目，象形也。《吴普本草》谓之龙目，又曰比目。曹宪《博雅》谓之 
益智。 
弘景曰∶广州有龙眼，非益智也，恐彼人别名耳。 
志曰∶甘味归脾，能益人智，故名益智，非今之益智子也。 
颂曰∶荔枝才过，龙眼即熟，故南人目为荔枝奴。又名木弹。晒干寄远，北人以为佳果 
，目为亚荔枝。 
【集解】《别录》曰∶龙眼生南海山谷。一名益智。其大者似槟榔。 
恭曰∶龙眼树似荔枝，叶若林檎，花白色。子如槟榔，有鳞甲，大如雀卵。 
颂曰∶今闽、广、蜀道出荔枝处皆有之。嵇含《南方草木状》云∶木高一、二丈，似荔 
枝而枝叶微小，凌冬不凋。春末夏初，开细白花。七月实熟，壳青黄色，纹作鳞甲，形圆， 
大如弹丸，核若木 子而不坚，肉薄于荔枝，白而有浆，其甘如蜜。实极繁，每枝三、二十 
颗，作穗如蒲桃。汉时南海常贡之，大为民害。临武长唐羌上书言状，和帝感其言，下诏止 
之。 
时珍曰∶龙眼正圆，《别录》、苏恭比之槟榔，殊不类也。其木性畏寒，白露后方可采 
摘，晒焙令干，成朵干者名龙眼锦。按范成大《桂海志》有山龙眼，出广中，色青，肉如 
龙眼，夏月实熟可啖，此亦龙眼之野生者欤？ 
-实- 
【气味】甘，平，无毒。恭曰∶甘、酸，温。李鹏飞曰∶生者沸汤瀹过食，不动脾 
【主治】五脏邪气，安志厌食。除蛊毒，去三虫。久服强魂聪明，轻身不老，通神明（ 
《本经》）。开胃益脾，补虚长智（时珍）。 
【发明】时珍曰∶食品以荔枝为贵，而资益则龙眼为良。盖荔枝性热，而龙眼性和平也 
。严用和《济生方》，治思虑劳伤心脾有归脾汤，取甘味归脾、能益人智之义。 
【附方】新一。 
归脾汤∶治思虑过度，劳伤心脾，健忘怔忡，虚烦不眠，自汗惊悸。用龙眼肉、酸枣仁 
（炒）、黄 （炙）、白术（焙）、茯神各一两，木香、人参各半两，炙甘草二钱半， 咀。 
每服 
-核- 
【主治】胡臭。六枚，同胡椒二、七枚研，遇汗出即擦之（时珍）。 



<目录>果部第三十一卷_果之三

<篇名>龙荔

内容：（《纲目》） 
【释名】见下。 
【集解】时珍曰∶按范成大《桂海志》云∶龙荔出岭南。状如小荔枝，而肉味如龙眼 
，其木之身、叶亦似二果，故名曰龙荔。三月开小白花，与荔枝同时熟，不可生啖，但可蒸 
食。 
-实- 
【主治】甘，热，有小毒。生食令人发痫，或见鬼物（时珍出《桂海志》）。 



<目录>果部第三十一卷_果之三

<篇名>橄榄

内容：（宋《开宝》） 
【释名】青果（《梅圣俞集》）、忠果（《记事珠》）、谏果（出《农书》）。 
时珍曰∶橄榄名义未详。此果虽熟，其色亦青，故俗呼青果。其有色黄者不堪，病物 
也。王祯云∶其味苦涩，久之方回甘味。王元之作诗，比之忠言逆耳，世乱乃思之，故人名 
为谏果。 
【集解】志曰∶橄榄生岭南。树似木 子树而高，端直可爱。结子形如生诃子，无棱 
瓣，八月、九月采之。又有一种波斯橄榄，生邕州。色类相似，但核作两瓣，蜜渍食之。 
诜曰∶其树大数围。实长寸许，先生者向下，后生者渐高。熟时生食味酢，蜜渍极甜。 
曰∶按《南州异物志》云∶闽、广诸郡及缘海浦屿间皆有之。树高丈余，叶似榉柳 
。二月开花，八月成实，状如长枣，两头尖，青色。核亦两头尖而有棱，核内有三窍，窍中 
有仁，可食。 
颂曰∶按∶刘恂《岭表录异》云∶橄榄树枝皆高耸。其子深秋方熟，南人重之，生咀 
嚼之，味虽苦涩，而芬香胜于含鸡舌香也。有野生者，子繁而树峻，不可梯缘，但刻根下方 
寸许，纳盐入内，一夕子皆自落，木亦无损。其枝节间有脂膏如桃胶，南人采取和皮、叶煎 
汁，熬如黑饧，谓之榄糖，用泥船隙，牢如胶漆，着水益干也。 
时珍曰∶橄榄树高，将熟时以木钉钉之，或纳盐少许于皮内，其实一夕自落，亦物理之 
妙也。其子生食甚佳，蜜渍、盐藏皆可致远。其木脂状如黑胶者，土人采取， 之清烈，谓 
之榄香。杂以牛皮胶者，即不佳矣。又有绿榄，色绿。乌榄，色青黑，肉烂而甘。取肉捶碎 
干放，自有霜如白盐，谓之榄酱。青榄核内仁干小。惟乌榄仁最肥大，有文层叠如海螵蛸状 
而味甘美，谓之榄仁。又有一种方榄，出广西两江峒中，似橄榄而有三角或四角，即是波斯 
橄榄之类也。 
-实- 
【气味】酸、甘，温，无毒。 
宗 曰∶味涩，良久乃甘。 
震亨曰∶味涩而甘，醉饱宜之。然性热，多食能致上壅。 
时珍曰∶橄榄盐过则不苦涩，同栗子食甚香。按《延寿书》云∶凡食橄榄必去两头， 
其性热也。过白露摘食，庶不病 。 
【主治】生食、煮饮，并消酒毒，解 鲐鱼毒（《开宝》）。嚼汁咽之，治鱼鲠（宗 ）。 
生啖、煮汁，能解诸毒（苏颂）。开胃下气，止泻（大明）。生津液，止烦渴，治咽喉痛。咀 
嚼 
【发明】志曰∶ 鲐鱼，即河豚也。人误食其肝及子，必迷闷至死，惟橄榄及木煮汁能 
解之。其木作舟楫，拨着鱼皆浮出，故知物有相畏如此者。 
时珍曰∶按《名医录》云∶吴江一富人，食鳜鱼被鲠，横在胸中，不上不下，痛声动 
邻里，半月余几死。忽遇渔人张九，令取橄榄与食。时无此果，以核研末，急流水调服，骨 
遂下而愈。张九云∶我父老相传，橄榄木作取鱼棹篦，鱼触着即浮出，所以知鱼畏橄榄也。 
今人煮河豚、团鱼，皆用橄榄，乃知橄榄能治一切鱼、鳖之毒也。 
【附方】新四。 
初生胎毒∶小儿落地时，用橄榄一个（烧研），朱砂末五分和匀，嚼生脂麻一口，吐唾 
和 
药，绢包如枣核大，安儿口中，待咂一个时顷，方可与乳。此药取下肠胃秽毒，令儿少疾， 
及出痘稀少也。（孙氏《集效方》） 
唇裂生疮∶橄榄炒研，猪脂和涂之。 
牙齿风疳脓血有虫∶用橄榄烧研，入麝香少许，贴之。（《圣惠方》） 
下部疳疮∶橄榄烧存性，研末，油调敷之。或加孩儿茶等分。（《乾坤生意》） 
-榄仁- 
【气味】甘，平，无毒。 
【主治】唇吻燥痛，研烂敷之（《开宝》）。 
-核- 
【气味】甘，涩，温，无毒。 
【主治】磨汁服，治诸鱼骨鲠，及食 成积，又治小儿痘疮倒 。烧研服之，治下 
血（时珍）。 
【附方】新三。 
肠风下血∶橄榄核，灯上烧存性，研末。每服二钱，陈米饮调下。（《仁斋直指方》） 
阴肾 肿∶橄榄核、荔枝核、山楂核等分，（烧存性，）研末。每服二钱，空心茴香汤调 
下。 
耳足冻疮∶橄榄核烧研，油调涂之。（《乾坤生意》） 



<目录>果部第三十一卷_果之三

<篇名>木威子

内容：（《拾遗》） 
【释名】未详。 
【集解】藏器曰∶木威生岭南山谷。树高丈余，叶似楝叶。子如橄榄而坚，亦似枣，削 
去皮可为粽食。 
时珍曰∶木威子，橄榄之类也。陈氏说出顾微《广州记》中。而梁元帝《金楼子》云∶ 
橄榄树之南向者为橄榄，东向者为木威。此亦传闻谬说也。 
-实- 
【气味】酸、辛，无毒。时珍曰∶按《广州记》云∶苦，涩。 
【主治】心中恶水，水气（藏器）。 



<目录>果部第三十一卷_果之三

<篇名>庵摩勒

内容：（《唐本》） 
【校正】自木部移入此。 
【释名】余甘子（《唐本》）、庵摩落迦果。 
藏器曰∶《梵书》名庵摩勒，又名摩勒落迦果。其味初食苦涩，良久更甘，故曰余甘。 
【集解】恭曰∶庵摩勒生岭南交、广、爱等州。树叶细似合昏。其花黄。实似李、柰， 
青黄色，核圆有棱，或六或七，其中仁亦入药用。 
曰∶生西国者，大小如枳橘子状。 
颂曰∶余甘子，今二广诸郡及西川、戎、泸、蛮界山谷皆有之。木高一、二丈，枝条甚 
软。叶青细密，朝开暮敛如夜合，而叶微小，春生冬凋。三月有花，着条而生，如粟粒，微 
黄。随即结实作莛，每条三、两子，至冬而熟，如李子状，青白色，连核作五、六瓣，干即 
并核皆裂，俗作果子啖之。 
时珍曰∶余甘，泉州山中亦有之。状如川楝子，味类橄榄，亦可蜜渍、盐藏。其木可制 
器物。按陈祈畅《异物志》云∶余甘树叶如夜合及槐叶，其枝如柘，其花黄。其子圆，大 
如弹丸，色微黄，有纹理如定陶瓜，核有五、六棱，初入口苦涩，良久饮水更甘，盐而蒸之 
尤美。其说与两苏所言相合。而《临海异物志》云∶余甘子如梭形，大如梅子，其核两头锐 
，与橄榄一物异名也。然橄榄形长尖，余甘形圆，稍有不同，叶形亦异，盖二物也。又苏恭 
言其仁可入药，而未见主治何病，岂亦与果同功耶？ 
-实- 
【气味】甘，寒，无毒。 曰∶苦、酸、甘，微寒，涩。 
【主治】风虚热气（《唐本》）。补益强气。合铁粉一斤用，变白不老。取子压汁，和油 
涂头，生发去风痒，令发生如漆黑也（藏器）。主丹石伤肺，上气咳嗽。久服，轻身延年长 
生。服乳石人，宜常食之（李 ）。为末点汤服，解金石毒（宗 ）。解硫黄毒（时珍。出《益 
部 
【发明】宗 曰∶黄金得余甘则体柔，亦物类相感相伏也，故能解金石之毒云。 
-仁- 



<目录>果部第三十一卷_果之三

<篇名>毗梨勒

内容：（《唐本草》） 
【校正】自木部移入此。 
【释名】三果。 
曰∶木似诃梨勒，而子亦相似，但圆而毗，故以名之。毗，即脐也。 
【集解】恭曰∶毗梨勒出西域及南海诸国，岭南交、爱等州，戎人谓之三果。树似胡 
桃，子形亦似胡桃。核似诃梨勒，而圆短无棱，用亦同法。番人以此作浆甚热。 
-实- 
【气味】苦，寒，无毒。 
曰∶味苦带涩，微温无毒。作浆性热。 
【主治】风虚热气，功同庵摩勒（《唐本》）。暖肠腹，去一切冷气。作浆染须发，变黑 
色（甄权）。下气，止泻痢。（大明）烧灰，干血有效（李 ）。 
【发明】时珍曰∶毗梨勒古方罕用，惟《千金方》补肾鹿角丸用三果浆吞之，云无则以 
酒代之。则此果亦余甘之类，而性稍温涩也。 
【附方】新一。 
大风发脱∶毗梨勒烧灰，频擦有效。（《圣惠方》） 
-没离梨-（《拾遗》） 
【集解】藏器曰∶没离梨生西南诸国。似毗梨勒，上有毛少许也。 
-实- 
【气味】辛，平，无毒。 曰∶微温。 
【主治】上气，下食（藏器）。主消食涩肠下气，及上气咳嗽。并宜入面药（李 ）。 



<目录>果部第三十一卷_果之三

<篇名>五敛子

内容：（《纲目》） 
【释名】五棱子（《桂海志》）、阳桃。 
【时珍曰】按∶稽含《草木状》云∶南人呼棱为敛，故以为名。 
【集解】时珍曰∶五敛子出岭南及闽中，闽人呼为阳桃。其大如拳，其色青黄润绿，形 
甚诡异，状如田家碌碡，上有五棱如刻起，作剑脊形。皮肉脆软，其味初酸久甘，其核如柰 
。五月熟，一树可得数石，十月再熟。以蜜渍之，甘酢而美，俗亦晒干以充果食。又有三廉 
子，盖亦此类也。陈祈畅《异物志》云∶三廉出熙安诸郡。南人呼棱为廉，虽名三廉，或有 
五、六棱者。食之多汁，味甘且酸，尤宜与众果参食。 
-实- 
【气味】酸、甘、涩，平，无毒。 
【主治】风热，生津止渴（时珍）。 



<目录>果部第三十一卷_果之三

<篇名>五子实

内容：（《纲目》） 
【集解】时珍曰∶五子树今潮州有之。按裴渊《广州记》云∶五子实，大如梨而内 
有五核，故名。 
-实- 
【气味】甘，温，无毒。 
【主治】霍乱金疮，宜食之（时珍。《潮州志》）。 



<目录>果部第三十一卷_果之三

<篇名>榧实

内容：（《别录》下品） 
【校正】时珍曰∶《别录》木部有榧实，又有 华。《神农本草》鱼虫部有 子，宋《 
开宝本草》退 子入有名未用。今据苏恭之说，合并于下。 
【释名】 子（音彼。《神农》）、赤果（《日用》）、玉榧（《日用》）、玉山果。 
时珍曰∶榧亦作 ，其木名文木，斐然章采，故谓之榧。信州玉山县者为佳。故苏东坡 
诗云∶彼美玉山果，粲为金盘实。 子见下。 
瑞曰∶土人呼为赤果，亦曰玉榧。 
【集解】《别录》曰∶榧实生永昌。彼子生永昌山谷。 
弘景曰∶彼子亦名罴子，从来无用者，古今诸医不复识之。榧实出东阳诸郡。 
恭曰∶彼子当从木作 子，误入虫部也。《尔雅》 亦名 。其叶似杉，木如柏而微软 
。子名榧子，宜入果部。又注榧实云∶即虫部彼子也。其木大连抱，高数仞，其叶似杉，其 
木如柏，其理似松，肌细软，堪为器用。 
宗 曰∶榧实大如橄榄，壳色紫褐而脆，其中子有一重黑粗衣，其仁黄白色，嚼久渐甘 
美也。 
藏器曰∶ 华即榧子之华也。 与榧同。榧树似杉，子如 
虫部有彼子，陶氏复于木部出 
榧实、 华，皆一物也。 
颖曰∶榧有一种粗榧。其木与榧相似，但理粗色赤耳。其子稍肥大，仅圆不尖。《神农 
本草》 子即粗榧也。 
时珍曰∶榧生深山中，人呼为野杉。按∶罗愿《尔雅翼》云∶ 似杉而异于杉。彼有美 
实而木有文采，其木似桐而叶似杉，绝难长。木有牝牡，牡者华而牝者实。冬月开黄圆花， 
结实大小如枣。其核长如橄榄核，有尖者、不尖者，无棱而壳薄，黄白色。其仁可生啖，亦 
可焙收。以小而心实者为佳，一树不下数十斛。陶氏不识 子，惟苏恭能辨为一物也。 
-榧实-（《别录》） 
【气味】甘，平，涩，无毒。 
瑞曰∶性热，同鹅肉食，生断节风，又上壅人，忌火气。 
时珍曰∶按∶《物类相感志》云∶榧煮素羹，味更甜美。猪脂炒榧，黑皮自脱。榧子同 
甘蔗食，其渣自软。又云∶榧子皮反绿豆，能杀人也。 
【主治】常食，治五痔，去三虫蛊毒，鬼疰恶毒（《别录》）。食之，疗寸白虫（弘景）。 
消谷，助筋骨，行营卫，明目轻身，令人能食。多食一、二升，亦不发病（孟诜）。多食滑 
肠，五痔人宜之（宗 ）。治咳嗽白浊，助阳道 
- 子-（《本经》。旧作彼） 
【气味】甘，温，有 
【主治】腹中邪气，去三虫，蛇螫蛊毒，鬼疰伏尸（《本经》）。 
【发明】震亨曰∶榧子，肺家果也。火炒食之，香酥甘美。但多食则引火入肺，大肠受 
伤尔。 
原曰∶榧子杀腹间大小虫，小儿黄瘦有虫积者宜食之。苏东坡诗云∶驱除三彭虫，已 
我心腹疾，是矣。 
时珍曰∶榧实、 子治疗相同，当为一物无疑。但《本经》 子有毒，似有不同，亦因 
其能杀虫蛊尔。汪颖以粗榧为 子，终是一类，不甚相远也。 
【附方】旧一，新五。 
寸白虫∶诜曰∶日食榧子七颗，满七日，虫皆化为水也。《外台秘要》∶用榧子一百枚， 
去皮火燃，啖之，经 
好食茶叶面黄者∶每日食榧子七 
令发不落∶榧子三个，胡桃二个，侧柏叶一两，捣浸雪水梳头，发永不落且润也。（《圣 
惠方》） 
猝吐血出∶先食蒸饼两、三个，以榧子为末，白汤服三钱，日三服。（《圣济总录》） 
尸咽痛痒、语言不出∶榧实半两，芜荑一两，杏仁、桂各半两，为末，蜜丸弹子大，含咽。 
（《圣济总 
- 华-（《别录》） 
春月生采之。 
藏器曰∶即榧子华也。 
【气味】苦。 
【主治】水气，去赤虫，令人好色，不可久服（《别录》）。 



<目录>果部第三十一卷_果之三

<篇名>海松子

内容：（宋《开宝》） 
【释名】新罗松子。 
【集解】志曰∶海松子，状如小栗，三角。其中仁香美。东夷当果食之，亦代麻腐食之， 
与中国松子不同 
炳曰∶五粒松一丛五叶如钗，道家服食绝粒，子如巴豆，新罗往往进之。 
颂曰∶五粒字当作五鬣，音传讹也。五鬣为一丛，或有两鬣、七鬣者。松岁久则实繁。 
中原虽有，小而不及塞上者佳好也。 
瑞曰∶松子有南松、北松。华阴松形小壳薄，有斑极香；新罗者肉甚香美。 
时珍曰∶海松子出辽东及云南，其树与中国松树同，惟五叶一丛者，球内结子，大如 
巴豆而有三棱，一头尖尔，久收亦油。马志谓似小栗，殊失本体。中国松子大如柏子，亦可 
入药，不堪果食，详见木部松下。按段成式《酉阳杂俎》云∶予种五鬣松二株，根大如碗， 
结实与新罗、南诏者无别。其三鬣者，俗呼孔雀松。亦有七鬣者。或云∶三针者为栝子松， 
五针者为松子松。 
-仁- 
【气味】甘，小温，无毒。 
曰∶新罗松子甘美大温，去皮食之甚香，与云南松子不同（云南松子似巴豆，其味不 
及），与卑占国偏桃仁相似。多食发热毒。 
时珍曰∶按∶《医说》云∶食胡羊肉不可食松子；而《物类相感志》云∶凡杂色羊肉入 
松子则无毒。其说不同，何哉？ 
【主治】骨节风，头眩，去死肌，变白，散水气，润五脏，不饥（《开宝》）。逐风痹寒 
气，虚羸少气，补不足，润皮肤，肥五脏（《大明》）。主诸风，温肠胃。久服，轻身延年不 
老（李 
【发明】时珍曰∶服食家用松子皆海松子。曰∶中国松子，肌细力薄，只可入药耳。按∶ 
《列仙传》云∶ 好食松实，体毛数寸，走及奔马。又犊子少在黑山食松子、茯苓，寿数 
百岁。又赤松子好食松实、天门冬、石脂，齿落更生，发落更出，莫知所终。皆指此松子也。 
【附方】旧一，新三。 
服松子法∶七月取松实（过时即落难收也），去木皮，捣如膏收之。每服鸡子大，酒调 
下， 
日三服。百日身轻，三百日行五百里，绝谷，久服神仙。渴即饮水。亦可以炼过松脂同服之。 
（《圣惠方》） 
肺燥咳嗽∶苏游凤髓汤∶用松子仁一两，胡桃仁二两，研膏，和熟蜜半两收之。每服 
二钱，食后沸汤点服。（《外台秘要》） 
小儿寒嗽或作壅喘∶用松子仁五个，百部（炒）、麻黄各三分，杏仁四十个（去皮尖， 
以少水略煮三、五沸，化白砂糖丸芡子大。每食后含化十丸，大妙。（钱乙《小儿方》） 
大便虚秘∶松子仁、柏子仁、麻子仁等分，研泥，溶白蜡和，丸梧桐子大。每服五十丸， 
黄汤下。（寇宗 ） 



<目录>果部第三十一卷_果之三

<篇名>槟榔

内容：（《别录》中品） 
【校正】自木部移入此。 
【释名】宾门（李当之《药对》）、仁频 
时珍曰∶宾与郎皆贵客之称。稽含《南方草木状》言∶交广人凡贵胜族客，必先呈此果。 
若邂逅不设，用相嫌恨。则槟榔名义，盖取于此。雷 《炮炙论》谓尖者为槟，圆者为榔， 
亦似强说。又颜师古注《上林赋》云∶仁频即槟榔也。 
诜曰∶闽中呼为橄榄子。 
【集解】《别录》曰∶槟榔生南海。 
弘景曰∶此有三、四种∶出交州者，形小味甘。广州以南者，形大味涩；又有大者名猪 
槟榔。皆可作药。小者名 子，俗呼为槟榔孙，亦可食。 
恭曰∶生交州、爱州及昆仑。 
颂曰∶今岭外州郡皆有之。木大如桄榔，而高五、七丈，正直无枝，皮似青桐，节似桂 
枝。叶生木颠，大如盾头，又似芭蕉叶。其实作房，从叶中出，旁有刺若棘针，重叠其下。 
一房数百实，如鸡子状，皆有皮壳。其实春生，至夏乃熟，肉满壳中，色正白。苏恭言其肉 
极易烂，不经数日。今入北者，皆先以灰煮熟，焙熏令干，始可留久也。小而味甘者，名山 
槟榔。大而味涩核亦大者，名猪槟榔；最小者名 子。雷氏言尖长而有紫纹者名槟，圆大而 
矮者名榔，榔力大而槟力小。今医家亦不细分，但以作鸡心状、正稳心不虚、破之作锦纹者 
为佳尔。岭南人啖之以当果食，言南方地湿，不食此无以祛瘴疠也。生食其味苦涩，得扶留 
藤与瓦屋子灰同咀嚼之，则柔滑甘美也。刘恂《岭表录异》云∶真槟榔来自舶上，今交广生 
者皆大腹子也，彼中悉呼为槟榔。或云∶槟榔难得真者，今贾人所货者，皆是大腹槟榔也， 
与槟榔相似，但茎、叶、干小异尔，连皮收之。 
时珍曰∶槟榔树初生若笋竿积硬，引茎直上。茎干颇似桄榔、椰子而有节，旁无枝柯， 
条从心生。端顶有叶如甘蕉，条派开破，风至则如羽扇扫天之状。三月叶中肿起一房，因自 
拆裂，出穗凡数百颗，大如桃李。又生刺重累于下，以护卫其实。五月成熟，剥去其皮，煮 
其肉而干之。皮皆筋丝，与大腹皮同也。按∶汉喻益期与韩康伯笺云∶槟榔，子既非常，木 
亦特异。大者三围，高者九丈。叶聚树端，房构叶下。华秀房中，子结房外。其擢穗似禾， 
其缀实似谷。其皮似桐而浓，其节似竹而概。其内空，其外劲。其屈如伏虹，其申如缒绳； 
本不大，末不小；上不倾，下不斜。调直亭亭，千百如一。步其林则寥朗，庇其阴则萧条。 
信可长吟远想。但性不耐霜，不得北植。必当遐树海南，辽然万里。弗遇长者之目，令人恨 
深也。又《竺法真罗山疏》云∶山槟榔一名 子，生日南，树似 榈而小，与槟榔同状。一 
丛十余干，一干十余房，一房数百子。子长寸余，五月采之，味近苦甘。观此，则山槟榔即 
子，猪槟榔即大腹子也。苏颂以味甘者为山槟榔，涩者为猪槟榔，似欠分明。 
-槟榔子- 
【修治】 曰∶头圆矮毗者为榔，形尖紫纹者为槟。槟力小，榔力大。凡使用白槟及存 
坐稳正、心坚有锦纹者为妙。半白半黑并心虚者，不入药用。以刀刮去底，细切之。勿令经 
火，恐无力。若熟使，不如不用。 
时珍曰∶近时方药亦有以火煨焙用者。然初生白槟榔，须本境可得。若他处者，必经煮 
熏，安得生者耶？又槟榔生食，必以扶留藤、古贲灰为使，相合嚼之，吐去红水一口，乃滑 
美不涩，下气消食。此三物相去甚远，为物各异，而相成相合如此，亦为异矣。俗谓“槟榔 
为命赖扶留”以此。古贲灰即蛎蚌灰也。贲乃蚌字之讹。瓦屋子灰亦可用。 
【气味】苦、辛，温，涩，无毒。甄权曰∶味甘，大寒。 
大明曰∶味涩。 
弘景曰∶交州者味甘，广州者味涩。 
曰∶白者味甘，赤者味苦。 
元素曰∶味辛而苦，纯阳也。无毒。 
诜曰∶多食亦发热。 
【主治】消谷逐水，除痰 ，杀三虫，伏尸，疗寸白（《别录》）。 
治腹胀，生捣末服，利水谷道；敷疮，生肌肉止痛；烧灰，敷口吻白疮（苏 
宣利五脏六腑壅滞，破胸中气，下水肿，治心痛积聚（甄权）。 
除一切风，下一切气，通关节，利九窍，补五劳七伤，健脾调中，除烦，破症结（大明）。 
主贲豚膀胱诸气，五膈气，风冷气，香港脚，宿食不消 
古）。 
【发明】元素曰∶槟榔味浓气轻，沉而降，阴中阳也。苦以破滞，辛以散邪，泄胸中至 
高之气，使之下行，性如铁石之沉重，能坠诸药至于下极，故治诸气、后重如神也。 
时珍曰∶按∶罗大经《鹤林玉露》云∶岭南人以槟榔代茶御瘴，其功有四∶一曰醒能使 
之醉，盖食之久，则熏然颊赤，若饮酒然，苏东坡所谓“红潮登颊醉槟榔”也；二曰醉能使 
之醒，盖酒后嚼之，则宽气下痰，余酲顿解，朱晦庵所谓“槟榔收得为祛痰”也。三曰饥能 
使之 
饱。四曰饱能使之饥。盖空腹食之，则充然气盛如饱；饱后食之，则饮食快然易消。又且赋 
性疏通而不泄气，禀味严正而更有余甘，有是德故有是功也。又按∶吴兴章杰《瘴说》云∶ 
岭表之俗，多食槟榔，日至十数。夫瘴疠之作，率因饮食过度，气痞积结，而槟榔最能下气 
消食去痰，故人狃于近利，而暗于远患也。夫峤南地热，四时出汗，人多黄瘠，食之则脏器 
疏泄，一旦病瘴，不敢发散攻下，岂尽气候所致，槟榔盖亦为患，殆未思尔。又东阳卢和云∶ 
闽广人常服槟榔，云能祛瘴。有瘴服之可也，无瘴而服之，宁不损正气而有开门延寇之祸乎？ 
南人喜食此果，故备考诸说以见其功过焉。又朱晦庵《槟榔诗》云∶忆昔南游日，初尝面发 
红。药囊知有用，茗碗讵能同？蠲疾收殊效，修真录异功。三彭如不避，糜烂七非中。亦与 
其治疾杀虫之功， 
【附方】旧十一，新十五。 
痰涎为害∶槟榔为末，白汤每服一钱。（《御药院方》） 
呕吐痰水∶白槟榔一颗（煨热），橘皮二钱半（炙）。为末。水一盏，煎半盏，温服。（《千 
金》） 
醋心吐水∶槟榔四两，橘皮一两，为末。每服方寸匕，空心生蜜汤调下。（《梅师方》） 
伤寒痞满 
汤下。（《宣明方》）伤寒结胸已经汗、下后者∶槟榔二两，酒二盏，煎一盏，分二服。（庞安 
时《伤寒论》） 
蛔厥腹痛∶方同上。 
心脾作痛∶鸡心槟榔、高良姜各一钱半，陈米百粒，同以水煎，服之。（《直指》） 
膀胱诸气∶槟榔二枚，一生一熟，为末。酒煎服之，良。此太医秦鸣鹤方也。（《海药 
本草》） 
本脏气痛∶鸡心槟榔，以小便磨半个服。或用热酒调末一钱服之。（《斗门方》） 
腰重作痛∶槟榔为末，酒服一钱。（《斗 
香港脚壅痛∶以沙牛尿一盏，磨槟榔一枚。空心暖服。（《梅师香港脚论》） 
香港脚冲心闷乱不识人∶用白槟榔十二分，为末，分二服，空心，暖小便五合调下，日二 
服。或入姜汁、温酒同服。（《广利》） 
香港脚胀满非冷非热，或老人、弱人病此∶用槟榔仁为末，以槟榔壳煎汁或茶饮、苏汤或 
豉汁调服二 
干霍乱病，心腹胀痛，不吐不利，烦闷欲死∶用槟榔末五钱，童子小便半盏，水一盏， 
煎服。（《圣济总录》） 
大肠湿秘∶肠胃有湿，大便秘塞。大槟榔一枚。麦门冬煎汤磨汁温服。或以蜜汤调末二 
钱 
大小便 ∶槟榔为末。蜜汤调服二钱。或以童子小便、葱白，同煎服之，亦良。（《普 
济方》） 
小便淋痛∶面煨槟榔、赤芍药各半两，为末。每服三钱，入灯心，水煎，空心服，日二 
服。（《十便良方》） 
血淋作痛∶槟榔一枚。以麦门冬煎汤，细磨浓汁一盏，顿热空心服，日二服。 
虫痔里急∶槟榔为末，每日空心以白汤调服二钱。 
寸白虫病∶槟榔二七枚，为末。先以水二升半，煮槟榔皮，取一升，空心，调末方寸匕 
服之，经日虫尽出。 
诸虫在脏久不瘥者∶槟榔半两炮，为末。每服一钱至二钱，空心以葱、蜜煎汤调服。（《简 
要济众》） 
金疮恶心∶白槟榔四两，橘皮一两，为末。每空心生蜜汤服二钱。（《圣惠方》） 
丹从脐起∶槟榔末，醋调敷之。（《本事方》） 
小儿头疮∶水磨槟榔，晒取粉，和生油涂之。（《圣惠方》） 
口吻生疮∶槟榔，烧研，入轻粉末，敷之良。（《圣惠方》） 
耳出脓∶槟榔末吹之。（鲍氏方） 



<目录>果部第三十一卷_果之三

<篇名>大腹子

内容：（宋《开宝》） 
【校正】自木部移入此。 
【释名】大腹槟榔（《图经》）、猪槟榔。 
时珍曰∶大腹以形名，所以别鸡心槟榔也。 
【集解】志曰∶大腹生南海诸国，所出与槟榔相似，茎、叶、根、干小异耳。 
弘景曰∶向阳者为槟榔，向阴者为大腹。 
时珍曰∶大腹子出岭表、滇南，即槟榔中一种腹大形扁而味涩者，不似槟榔尖长味良耳 
，所谓猪槟榔者是矣。盖亦土产之异，今人不甚分别。陶氏分阴阳之说，亦是臆见。按∶刘 
恂《岭表录异》云∶交广生者，非舶上槟榔，皆大腹子也，彼中悉呼为槟榔。自嫩及老，采 
实啖之。以扶留藤、瓦屋灰同食之，以祛瘴疠。收其皮入药，皮外黑色，皮内皆筋丝如椰子 
皮。又《云南记》云∶大腹槟榔每枝有三、二百颗，青时剖之，以一片蒌叶及蛤粉卷和食之， 
即减涩味。观此二说，则大腹子与槟榔皆可通用，但力比槟榔稍劣耳。 
-大腹子- 
【气味】辛，涩，温，无毒。 
【主治】与槟榔同功（时珍）。 
-大腹皮- 
【修治】思邈曰∶鸩鸟多集槟榔树上。凡用槟榔皮，宜先以酒洗，后以大豆汁再洗过， 
晒干入灰火烧煨，切用。 
【气味】辛，微温，无毒。 
【主治】冷热气攻心腹、大肠壅毒，痰膈醋心。并以姜、盐同煎，入疏气药用之，良 
（《开宝》）。下一切气，止霍乱，通大小肠，健脾开胃调中（大明）。降逆气，消肌肤中水气 
浮肿，香港脚壅逆，瘴疟痞满，胎气恶阻 
【附方】新二。 
漏疮恶秽∶大腹皮煎汤洗之。（《直指》） 
乌癞风疮∶大腹子，生者或干者，连全皮勿伤动，以酒一升浸之，慢火熬干为末，腊猪 
脂和敷。（《圣济总录》） 



<目录>果部第三十一卷_果之三

<篇名>椰子

内容：（宋《开宝》） 
【校正】自木部移入此。 
【释名】越王头（《纲目》）、胥余。 
时珍曰∶按稽含《南方草木状》云∶相传林邑王与越王有怨，使刺客乘其醉，取其首， 
悬于树，化为椰子，其核犹有两眼，故俗谓之越王头，而其浆犹如酒也。此说虽谬，而俗传 
以为口实。南人称其君长为爷，则椰名盖取于爷义也。相如《上林赋》作胥余，或作胥耶。 
【集解】志曰∶椰子生安南，树如棕榈，子中有浆，饮之得醉。 
颂曰∶椰子，岭南州郡皆有之。郭义恭《广志》云∶木似桄榔无枝条，高数丈。叶在木 
末如束蒲。其实大如瓠，垂于枝间，如挂物然。实外有粗皮，如棕包。皮内有坚壳，圆而微 
长。壳内有肤，白如猪肪，浓半寸许，味如胡桃。肤内裹浆四、五合如乳，饮之冷而动气醺 
人。壳可 
曰∶按∶刘欣期《交州记》云∶椰树状若海棕。实大如碗，外有粗皮，如大腹子、豆 
寇之类。内有浆似酒，饮之不醉。生云南者亦好。 
宗 曰∶椰子开之，有汁白色如乳，如酒极香，别是一种气味，强名为酒。中有白瓤 
，形圆如栝蒌，上起细 ，亦白色而微虚，其纹若妇人裙褶，味亦如汁。与着壳一重白肉， 
皆可糖煎为果。其壳可为酒器，如酒中有毒，则酒沸起或裂破。今人漆其里，即失用椰子之 
意。 
时珍曰∶椰子乃果中之大者。其树初栽时，用盐置根下则易发。木至斗大方结实，大者 
三、四围，高五、六丈，木似桄榔、槟榔之属，通身无枝。其叶在木顶，长四、五尺，直耸 
指天，状如棕榈，势如凤尾。二月着花成穗，出于叶间，长二、三尺，大如五斗器。仍连着 
实，一穗数枚，小者如栝蒌，大者如寒瓜，长七、八寸，径四、五寸，悬着树端。六七月熟， 
有粗皮包之。 
皮内有核，圆而黑润，甚坚硬，浓二三分。壳内有白肉瓤如凝雪，味甘美如牛乳。瓤肉 
空处，有浆数合，钻蒂倾出，清美如酒。若久者，则混浊不佳矣。其壳磨光，有斑缬点纹， 
横破之可作壶爵，纵破之可作瓢杓也。又《唐史》言∶番人以其花造酒，饮之亦醉也。《类 
书》有青田 
【附录】青田核 崔豹《古今注》云∶乌孙国有青田核，状如桃核，不知其树。核大如 
数斗，剖之盛水，则变酒味，甚醇美。饮尽随即注水，随尽随成。但不可久，久则苦涩尔。 
谓之青田酒，汉末蜀王刘璋曾得之。 
-树头酒- 
《一统志》云∶缅甸在滇南，有树类棕，高五、六丈，结实如椰子。土人以罐盛曲，悬 
于实下，划其实，汁流于罐中以成酒，名树头酒。或不用曲，惟取汁熬为白糖。其树即贝树 
也，缅人取其叶写书。 
-严树酒- 
《一统志》云∶琼州有严树，捣其皮叶，浸以清水，和以粳酿，或入石榴花叶，数日成 
酒，能醉人。又《梁书》云∶顿逊国有酒树，似安石榴，取花汁贮杯中，数日成酒。盖此类 
也。又有文章草，可以成酒。 
-椰子瓤- 
【气味】甘，平，无毒。 
【主治】益气（《开宝》）。治风（汪颖）。食之不饥，令人面泽（时珍。出《异 
-椰子浆- 
【气味】甘，温，无毒。 
曰∶多食，冷而动气。 
时珍曰∶其性热，故饮之者多昏如醉状。《异物志》云∶食其肉则不饥，饮其浆则增渴 
【主治】止消渴。涂头，益发令黑（《开宝》）。治吐血水肿 
【发明】震亨曰∶椰子生海南极热之地，土人赖此解夏月毒渴，天之生物，各因其材也 
-椰子皮- 
【修治】颂曰∶不拘时月采其根皮，入药炙用。一云∶其实皮亦可用。 
【气味】苦，平，无毒。 
【主治】止血，疗鼻衄，吐逆霍乱，煮汁饮之（《开宝》）。治猝心痛，烧存性，研，以 
新汲 
-壳- 
【主治】杨梅疮筋骨痛。烧存性，临时炒热，以滚酒泡服二、三钱，暖覆取汗，其痛即 
止，神验（时珍）。 



<目录>果部第三十一卷_果之三

<篇名>无漏子

内容：（《拾遗》） 
【释名】千年枣（《开宝》）、万年枣（《一统志》）、海枣（《草木状》）、波斯枣（《拾 
遗》）、 
时珍曰∶无漏名义未详。千年、万岁，言其树性耐久也。曰海，曰波斯，曰番，言其种 
自外国来也。金果，贵之也。曰棕、曰蕉，象其干、叶之形也。番人名其木曰窟莽，名其实 
曰苦鲁麻枣。苦麻、窟莽，皆番音相近也。 
【集解】藏器曰∶无漏子即波斯枣，生波斯国，状如枣。 
曰∶树若栗木。其实若橡子，有三角。 
颂曰∶按∶刘恂《岭表录异》云∶广州有一种波斯枣，木无旁枝，直耸三四丈，至巅四 
向，共生十余枝，叶如棕榈，彼土人呼为海棕木。三五年一着子，每朵约三、二十颗，都类 
北方青枣，但小尔。舶商亦有携本国者至中国，色类沙糖，皮肉软烂，味极甘，似北地天蒸 
枣，而其核全别，两头不尖，双卷而圆，如小块紫矿，种之不生，盖蒸熟者也。 
时珍曰∶千年枣虽有枣名，别是一物，南番诸国皆有之，即杜甫所赋海棕也。按段成 
式《酉阳杂俎》云∶波斯枣生波斯国，彼人呼为窟莽。树长三、四丈，围五、六尺。叶似土 
藤，不凋。二月生花，状如蕉花。有两甲，渐渐开罅，中有十余房。子长二寸，黄白色，状 
如楝子，有核。六、七月熟则紫黑，状类干枣，食之味甘如饴也。又陶九成《辍耕录》云∶ 
四川成都有金果树六株，相传汉时物也。高五、六十丈，围三、四寻，挺直如矢，木无枝柯。 
顶上有叶如棕榈，皮如龙鳞，叶如凤尾，实如枣而大。每岁仲冬，有司具祭收采，令医工以 
刀剥去青皮，锻石汤瀹过，入冷熟蜜浸换四次，瓶封进献。不如此法，则生涩不可食。番人 
名为苦鲁麻枣，盖凤尾蕉也。一名万岁枣，泉州有万年枣，即此物也。又稽含《草木状》云∶ 
海枣大如杯碗，以比安期海上如瓜之枣，似未得其详也。巴旦杏亦名忽鹿麻，另是一物也。 
-实- 
【气味】甘，温，无毒。 
【主治】补中益气，除痰嗽，补虚损，好颜色，令人肥健（藏器）。 
消食止咳，治虚羸，悦人。久服无损（李 ）。 



<目录>果部第三十一卷_果之三

<篇名>桄榔子

内容：（宋《开宝》） 
【校正】自木部移入此。 
【释名】木名姑榔木（《临海异物志》）、面木（《伽蓝记》）、董棕（杨慎《卮言》）、铁木。 
时珍曰∶其木似槟榔而光利，故名桄榔。姑榔，其音讹也。面，言其粉也，铁言其坚也。 
【集解】颂曰∶桄榔木，岭南二广州郡皆有之，人家亦植之庭院间。 
其木似 榈而坚硬，斫其内取面，大者至数石，食之不饥。其皮至柔，坚韧可以作绠。 
其子作穗生木端，不拘时月采之。按∶刘恂《岭表录异》云∶桄榔木枝叶并蕃茂，与槟榔小 
异。然叶下有须如粗马尾，广人采之以织巾子；得咸水浸，即粗胀而韧，彼人以缚海舶，不 
用钉线。木性如竹，紫黑色，有纹理而坚，工人解之，以制博弈局。其树皮中有屑如面，可 
作饼食。 
藏器曰∶按∶《临海异物志》云∶姑榔木生 山谷。外皮有毛如棕榈而散生。其木刚 
利如铁，可作钐锄，中湿更利，惟中焦则易败尔，物之相伏如此。皮中有白粉，似稻米粉及 
麦面，可作饼饵 
时珍曰∶桄榔，二广、交、蜀皆有之。按∶郭义恭《广志》云∶木大者四、五围，高五 
、六丈，拱直无旁枝。巅顶生叶数十，破似棕叶，其木肌坚，斫入数寸，得粉赤黄色，可食。 
又顾 《海槎录》云∶桄榔木身直如杉，又如棕榈、椰子、槟榔、波斯枣、古散诸树而稍异， 
有节似大竹。树杪挺出数枝，开花成穗，绿色。结子如青珠，每条不下百颗，一树近百余条， 
团团悬挂若伞，极可爱。其木最重，色类花梨而多纹，番舶用代铁枪，锋 甚利。古散亦木 
名，可为杖，又名虎散。 
-子- 
【气味】苦，平，无毒。 
【主治】破宿血（《开宝》）。 
-面- 
【气味】甘，平，无毒。 
【主治】作饼炙食腴美，令人不饥，补益虚羸损乏，腰脚无力。久服轻身辟谷（李 ）。 



<目录>果部第三十一卷_果之三

<篇名>木面

内容：（ 音梭，《海药》） 
【校正】自木部移入此。 
【释名】 木（音襄）。 
时珍曰∶ 字韵书不载，惟孙 《唐韵》莎字注云∶树似桄榔。则 字当作莎衣之莎。 
其叶离披如莎衣之状，故谓之莎也。张勃《吴录·地理志》言，交趾 木，皮中有白粉如米 
屑，干之捣末，以水淋过似面，可作饼食者，即此木也。后人讹 为莎，音相近尔。杨慎《卮 
言》乃谓 木即桄榔，误矣。按左思《吴都赋》云∶面有桄榔。又曰∶文、 、桢、 ，既 
是一物，不应两用矣。 
【集解】 曰∶按∶《蜀记》 
云∶ 木生南中八郡。树高十许丈，阔四、五围。峰头生叶，两边行列如飞鸟翼。皮中 
有白面石许，捣筛作饼，或磨屑作饭食之，彼人呼为 面，轻滑美好，胜于桄榔面也。 
藏器曰∶ 木生岭南山谷。大者木皮内出面数斛，色黄白。 
时珍曰∶按∶刘欣期《交州记》云∶都勾树似棕榈，木中出屑如桄榔面，可作饼饵。恐 
此即 木也。 
- 面- 
【气味】甘，平、温，无毒。 
【主治】补益虚冷，消食（李 ）。 
温补。久食不饥，长生（藏器）。 



<目录>果部第三十一卷_果之三

<篇名>波罗蜜

内容：（《纲目》） 
【释名】曩伽结。 
时珍曰∶波罗蜜，梵语也。因此果味甘，故借名之。安南人名曩枷结，波斯人名婆那娑， 
拂林人名阿萨 ，皆一物也。 
【集解】时珍曰∶波罗蜜生交趾、南邦诸国，今岭南、滇南亦有之。 
树高五、六丈，树类冬青而黑润倍之。叶极光净，冬夏不凋。树至斗大方结实，不花而 
实，出于枝间，多者十数枚，少者五、六枚，大如冬瓜，外有浓皮裹之，若栗球，上有软刺 
。五、六月熟时，颗重五、六斤，剥去外皮壳，内肉层叠如橘囊，食之味至甜美如蜜， 
香气满室。一实凡数百核，核大如枣。其中仁如栗黄，煮炒食之甚佳。果中之大者，惟此与 
椰子而已。 
-瓤- 
【气味】甘、香、微酸，平，无毒。 
【主治】止渴解烦，醒酒益气，令人悦泽（时珍）。 
-核中仁- 
【气味】同瓤。 
【主治】补中益气，令人不饥轻健（时珍）。 



<目录>果部第三十一卷_果之三

<篇名>无花果

内容：（《食物》） 
【释名】映日果（《便民图纂》）、优昙钵 
时珍曰∶无花果凡数种，此乃映日果也。 
即广中所谓 
【集解】时珍曰∶无花果出扬州及云南，今吴、楚、闽、越人家， 
枝柯如枇杷树，三月发叶如花构叶。五月内不花而实，实出枝间，状如木馒头，其内虚 
软。采以盐渍，压实令扁，晒干充果食。熟则紫色，软烂甘味如柿而无核也。按∶《方舆志》 
云∶广西优昙钵不花而实，状如枇杷。又段成式《酉阳杂俎》云∶阿驵出波斯、拂林人呼为 
底珍树。长丈余，枝叶繁茂，叶有五丫如蓖麻，无花而实，色赤类 柿，一月而熟，味亦如 
柿。二书所说，皆即此果也。又有文光果、天仙果、古度 
【附录】文光果 出景州。形如无花果，肉味如栗，五月成熟。 
-天仙果- 
出四川。树高八、九尺，叶似荔枝而小，无花而实，子如樱桃，累累缀枝间，六、七月 
熟，其味至甘。宋祁《方物赞》云∶有子孙枝，不花而实。薄言采之，味埒蜂蜜。 
-古度子- 
出交、广诸州。树叶如栗，不花而实，枝柯间生子，大如石榴及楂子而色赤，味醋，煮 
以为粽食之。若数日不煮，则化作飞蚁，穿皮飞去也。 
-实- 
【气味】甘，平，无毒。 
【主治】开胃，止泄痢（汪颖）。 
治五痔，咽喉痛（时珍）。 
-叶- 
【气味】甘、微辛，平，有小毒。 
【主治】五痔肿痛，煎汤频熏洗之，取效（震亨）。 



<目录>果部第三十一卷_果之三

<篇名>阿勒勃

内容：（《拾遗》） 
【校正】自木部移入此。 
【释名】婆罗门皂荚（《拾遗》）、波斯皂荚。 
时珍曰∶婆罗门，西域国名；波斯，西南国名也。 
【集解】藏器曰∶阿勒勃生拂林国。状似皂荚而圆长，味甘好 
时珍曰∶此即波斯皂荚也。按段成式《酉阳杂俎》云∶波斯皂荚，彼人呼为忽野檐， 
拂林人呼为阿梨去伐。树长三、四丈，围四、五尺。叶似枸橼而短小，经寒不凋。不花而 
实，荚长二尺，中有隔。 
隔内各有一子，大如指头，赤色至坚硬，中黑如墨，味甘如饴可食，亦入药也。 
-子- 
【气味】苦，大寒，无毒。 
【主治】心膈间热风，心黄，骨蒸寒热，杀三虫（藏器）。 
炙黄入药，治热病，下痰，通经络，疗小儿疳气（李 ）。 
【附录】罗望子 时珍曰∶按∶《桂海志》云∶出广西。壳长数寸，如肥皂及刀豆，色 
正丹，内有二、三子，煨食甘美。 



<目录>果部第三十一卷_果之三

<篇名>沙棠果

内容：（《纲目》） 
【集解】时珍曰∶按∶《吕氏春秋》云∶果之美者，沙棠之实。今岭外宁乡、泷水、罗 
浮山中皆有之。木状如棠，黄花赤实，其味如李而无核。 
-实- 
【气味】甘，平，无毒。 
【主治】食之，却水病（时珍。《山海经》）。 



<目录>果部第三十一卷_果之三

<篇名>子

内容：（音蟾。《拾遗》） 
【集解】藏器曰∶ 子似梨，生江南，左思《 
时珍曰∶ 、留，二果名。按薛莹《荆阳以南异物志》云∶ 子树，南越、丹阳诸郡 
山中皆有之。其实如梨，冬熟味酢。刘子树生交广、武平、兴古诸郡山中。三月着花，结实 
如梨，七、八月熟 
-实- 
【气味】甘，涩，平，无毒。 
【主治】生食之，止水痢。熟和蜜食之，去嗽（藏器）。 



<目录>果部第三十一卷_果之三

<篇名>麂目

内容：（《拾遗》） 
【校正】自木部移入此。 
【释名】鬼目。藏器曰∶此出岭南，状如麂目，故名。陶氏注豆蔻引麂目小冷，即此也。 
后人讹为鬼目。 
【集解】时珍曰∶鬼目有草木三种∶此乃木生者，其草鬼目别见草部白英下，又羊蹄菜 
亦名鬼目，并物异名同。按∶刘欣期《交州记》云∶鬼目出交趾、九真、武平、兴古诸处。 
树高硕似棠梨，叶似楮而皮白，二月生花，仍连着子，大者如木瓜，小者如梅李，而小斜不 
周正。七、八月熟，色黄味酸，以蜜浸食之佳。 
【气味】酸、甘，小冷，无毒。多食，发冷痰（藏器）。 



<目录>果部第三十一卷_果之三

<篇名>都桷子

内容：（《拾遗》） 
【释名】构子。 
时珍曰∶桷音角。《太平御览》作桶子（音同上声），盖传写之讹也。亦与楮构之构，名 
同实异。陈祈畅《异物志赞》云∶构子之树，枝叶四布。名同种异，实味甜酢。果而无核， 
里面如素。析酒止酲，更为遗赂。 
【解集】 曰∶按徐表《南州记》云∶都桷子生广南山谷。树高丈余，二月开花，连着 
实，大如鸡卵，七月熟。 
时珍曰∶按∶魏王《花木志》云∶都桷树出九真、交趾，野生。二、三月开花，赤色。 
子似木瓜，八、九月熟，俚民取食之，味酢，以盐、酸沤食，或蜜藏皆可。一云状如青梅。 
-实- 
【气味】酸、涩，平，无毒。 
【主治】久食，益气止泄（藏器）。安神温肠，治痔。久服无损（李 ）。解酒，止烦渴 
（时珍） 



<目录>果部第三十一卷_果之三

<篇名>都念子

内容：（《拾遗》） 
【释名】倒捻子（详下文）。 
【集解】藏器曰∶杜宝《拾遗录》云∶都念子生岭南。隋炀帝时 
高丈余，叶如白杨，枝柯长细。花心金色，花赤如蜀葵而大。子如小枣，蜜渍食之，甘美益 
人。 
时珍曰∶按∶刘恂《岭表录异》云∶倒捻子窠丛不大，叶如苦李。花似蜀葵，小而深紫 
，南中妇女多用染色。子如软柿，外紫内赤，无核，头上有四叶如柿蒂。食之必捻其蒂。故 
谓之倒捻子，讹而为都念子也。味甚甘软。 
-实- 
【气味】甘、酸，小温，无毒。 
【主治】痰嗽哕气（藏器）。暖腹脏，益肌肉（时珍。《岭表录异》）。 



<目录>果部第三十一卷_果之三

<篇名>都咸子

内容：（《拾遗》） 
【校正】自木部移入此。 
【集解】藏器曰∶都咸子生广南山谷。按∶徐表《南州记》云∶其树如李，子大如指。 
取子及皮、叶曝干，作饮极香美也。 
时珍曰∶按∶嵇含《南方草木状》云∶都咸树出日南。三月生花，仍连着实，大如指， 
长三寸，七、八月熟，其色正黑。 
-子及皮、叶- 
【气味】甘，平，无毒。 
【主治】火干作饮，止渴润肺，去烦除痰（藏器）。 
去伤 



<目录>果部第三十一卷_果之三

<篇名>摩厨子

内容：（《拾遗》） 
【集解】藏器曰∶摩厨子生西域及南海并斯调国。子如瓜，可为茹。其汁香美，如中国 
用油。陈祈畅《异物志赞》云∶木有摩厨，生自斯调。厥汁肥润，其泽如膏。馨香馥郁，可 
以煎熬。彼州之人，以为嘉肴。 
曰∶摩厨二月开花，四、五月结实，如瓜状。 
时珍曰∶又有齐墩果、德庆果，亦其类也。今附于下。 
【附录】齐墩果 《酉阳杂俎》云∶齐墩树生波斯及拂林国。 
高二、三丈，皮青白，花似柚极香。子似杨桃，五月熟，西域人压为油以煎饼果，如中 
国之 
-德庆果- 
《一统志》云∶广之德庆州出之。其树冬荣，子大如杯，炙而食之，味如猪肉也。 
-实- 
【气味】甘，香，平，无毒。 
【主治】益气，润五脏。久服令人肥健（藏器）。安神养血生肌，久服轻健（李 ）。 



<目录>果部第三十一卷_果之三

<篇名>韶子

内容：（《拾遗》） 
【集解】藏器曰∶韶子生岭南。按∶裴渊《广州记》云∶韶叶如栗， 
子大如栗，有棘刺。破其皮，内有肉如猪肪，着核不离，味甘酢，核如荔枝。 
时珍曰∶按∶范成大《虞衡志》云∶广南有山韶子，夏熟，色红，肉如荔枝。又有藤韶 
子，秋熟，大如凫卵柿也。 
-实- 
【气味】甘，温，无毒。 
【主治】暴痢，心腹冷气（藏器）。 



<目录>果部第三十一卷_果之三

<篇名>马槟榔

内容：（《会编》） 
【释名】马金囊（《云南志》）、马金南 
【集解】时珍曰∶马槟榔生滇南金齿、沅江诸夷地，蔓生。结实大如葡萄，紫色味甘。 
内有核，颇似大风子而壳稍薄，团长斜扁不等。核内有仁，亦甜。 
-实- 
【气味】甘，寒，无毒。 
-核仁- 
【气味】苦、甘，寒，无毒 
机曰∶凡嚼之者，以冷水一口送下，其甜如蜜，亦不伤人也。 
【主治】产难，临时细嚼数枚，井华水送下，须臾立产。再以四枚去壳，两手各握二枚， 
恶水自下也。欲断产者，常嚼二枚，水下。久则子宫冷，自不孕矣（汪机）。伤寒热病，食 
数枚，冷水下。又治恶疮 



<目录>果部第三十一卷_果之三

<篇名>枳

内容：（音止矩。《唐本草》） 
【校正】自木部移入此，并入《拾遗》木蜜。 
【释名】蜜枳 （音止矩）、蜜屈律（《广记》）、木蜜（《拾遗》）、木饧（同上）、木珊瑚 
（《广志》）、鸡距子（苏文）、鸡爪子（俗名），木名白石木（《唐注》）、金钩木（《地志》）、 
KT （音 
时珍曰∶枳 徐锴注《说文》作枳 ，又作枳枸，皆屈曲不伸之意。此树多枝而曲，其 
子亦卷曲，故以名之。曰蜜、曰饧，因其味也。曰珊瑚、曰鸡距、曰鸡爪，象其形也。曰交 
加、曰KT ，言其实之纽屈也。KT ，枋梁之名。按∶《雷公炮炙》序云∶弊箅淡卤， 
如酒沾交。注云∶交加枝，即蜜枳 也。又《诗话》云∶子生枝端，横折歧出，状若KT 
，故土人谓之KT 也。珍谓∶KT 及俗称鸡矩，蜀人之称桔枸、棘枸，滇人之称鸡 
橘子，巴人之称金钩，广人之称结留子，散见书记者，皆枳 、鸡距之字，方音转异尔。俗 
又讹鸡爪为曹公爪，或谓之梨枣树，或谓之癞汉指头，崔豹《古今注》一名树蜜，一名木石， 
皆一物也。 
【集解】恭曰∶枳 子其树径尺，木名白石，叶如桑柘。其子作房似珊瑚，核在其端， 
人皆食之。 
颂曰∶此《诗·小雅》所谓南山有枸也。陆机《疏义》云∶枳枸树高硕如白杨，所在皆 
有，枝柯不直。子着枝端，啖之甘美如饴，八、九月熟，江南特美之，谓之木蜜。能败酒味， 
若以其木为 
诜曰∶昔有南人修舍用此木，误落一片入酒瓮中，酒化为水也。 
藏器曰∶木蜜树生南方，人呼白石木，枝、叶俱甜。嫩叶可生啖，味如蜜。老枝细破， 
煎汁成蜜，倍甜，止渴解烦也。 
时珍曰∶枳 木高三、四丈，叶圆大如桑柘，夏月开花。枝头结实，如鸡爪形，长寸许， 
纽曲，开作二、三歧，俨若鸡之足距。嫩时青色，经霜乃黄，嚼之味甘如蜜。每开歧尽处， 
结一、二小子，状如蔓荆子，内有扁核赤色，如酸枣仁形。飞鸟喜巢其上，故宋玉赋云∶枳 
枸来巢。《曲礼》云∶妇人之贽， 、榛、 
-实- 
【气味】甘，平，无毒。 
诜曰∶多食发蛔虫。 
【主治】头风，小腹拘急（《唐本》）。止渴除烦，去膈上热，润五脏，利大小便，功用 
同蜂蜜。枝、叶煎膏亦同（藏器）。止呕逆，解酒毒 
【发明】震亨曰∶一男子年三十余，因饮酒发热，又兼房劳虚乏。乃服补气血之药，加 
葛根以解酒毒。微汗出，人反懈怠，热如故。此乃气血虚，不禁葛根之散也。必须鸡距子解 
其毒，遂煎药中加而服之，乃愈。 
时珍曰∶枳 ，本草只言木能败酒，而丹溪朱氏治酒病往往用其实，其功当亦同也。按∶ 
《苏东坡集》云∶眉山揭颖臣病消渴，日饮水数斗，饭亦倍常，小便频数。服消渴药逾年， 
疾日甚，自度必死。予令延蜀医张肱诊之。笑曰∶君几误死。乃取麝香当门子以酒濡湿，作 
十许丸，用棘枸子煎汤吞之，遂愈。问其故。肱曰∶消渴消中皆脾弱肾败、土不制水而成疾。 
今颖臣脾脉极热而肾气不衰，当由果实、酒物过度，积热在脾，所以食多而饮水。水饮既多， 
溺不得不多，非消非渴也。麝香能制酒果花木，棘枸亦胜酒（屋外有此木，屋内酿酒多不佳）。 
故以此二物为药，以去其酒果之毒也。棘枸实如鸡距，故俗谓之鸡距，亦曰癞汉指头。食之 
如牛乳，本草名枳 ，小儿喜食之。吁！古人重格物， 
-木汁- 
【气味】同枳 。 
【附方】新一。 
腋下狐气∶用桔枸树凿孔，取汁一、二碗，用青木香、东桃、西柳、七姓妇人乳，一处 
煎一、二沸。就热，于五月五日鸡叫时洗了，将水放在十字路口，速回勿顾，即愈。只是他 
人先遇者，必带去也。桔枸树即 
-木皮- 
【气味】甘，温，无毒。 
【主治】五痔，和五脏（《唐本》）。 

------