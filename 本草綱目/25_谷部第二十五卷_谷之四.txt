
<目录>谷部第二十五卷_谷之四

<篇名>大豆豉

内容：（《别录》中品） 
【释名】时珍曰∶按∶刘熙《释名》云∶豉，嗜也。调和五味，可甘嗜也。许慎《说文 
》谓豉为配盐幽菽者，乃咸豉也。 
【集解】弘景曰∶豉出襄阳、钱塘者香美而浓，入药取中心者佳。 
藏器曰∶蒲州豉味咸，作法与诸豉不同，其味烈。陕州有豉汁，经年不败，入药并不 
如今之豉心，为其无盐故也。 
诜曰∶陕府豉汁，甚胜常豉。其法以大豆为黄蒸，每一斗，加盐四升，椒四两，春三日 
、夏二日、冬五日即成。半熟加生姜五两，既洁净且精也。时珍曰∶豉，诸大豆皆可为 
之，以黑豆者入药。有淡豉、咸豉，治病多用淡豉汁及咸者 
其中心者，非剥皮取心也。此说见《外台秘要》。造淡豉 
净，水浸一宿沥干，蒸熟取出摊席上，候微温蒿覆。 
取晒簸净，以水拌干湿得所，以汁出指间为准。安瓮中，筑实，桑叶盖浓三寸，密封泥，于 
日中晒七日，取出，曝一时，又以水拌入瓮。如此七次，再蒸过，摊去火气，瓮收筑封即成 
矣。造咸豉法∶用大豆一斗，水浸三日，淘蒸摊 ，候上黄取出簸净，水淘晒干。每四斤， 
入盐一斤，姜丝半斤，椒、橘、苏、茴、杏仁拌匀，入瓮。上面水浸过一寸，以叶盖封口， 
晒一月乃成也。造豉汁法∶十月至正月，用好豉三斗，清麻油熬令烟断，以一升拌豉蒸过， 
摊冷晒干，拌再蒸，凡三遍以白盐一斗捣和，以汤 
橘丝同煎，三分减一，贮于不津器中，香美绝胜也。有麸豉、瓜豉、酱豉诸品皆可为之，但 
充食品，不入药用也。 
-淡豉- 
【气味】苦，寒，无毒。 
思邈曰∶苦、甘，寒，涩。得醯良。 
杲曰∶阴中之阴也。 
【主治】伤寒头痛寒热，瘴气恶毒，烦躁满闷，虚劳喘吸，两脚疼冷。杀六畜胎子诸毒 
（《别录》）。治时疾热病发汗。熬末，能止盗汗，除烦躁。生捣为丸服，治寒热风，胸中生 
疮。煮服，治血痢腹痛。研涂阴茎生疮（《药性》）。治疟疾骨蒸，中毒药蛊气，犬咬（大 
明）。下气调中，治伤寒温毒发 呕逆（时珍。《千金》治温毒黑膏用之）。 
-蒲州豉- 
【气味】咸，寒，无毒。 
【主治】解烦热热毒，寒热虚劳，调中发汗，通关节，杀腥气，伤寒鼻塞。陕州豉汁∶ 
亦除烦热（藏器）。 
【发明】弘景曰∶豉，食中常用。春夏天气不和，蒸炒以酒渍服之至佳。依康伯法， 
先以醋、酒溲蒸曝燥，麻油和，再蒸曝之，凡三过，末椒、姜治和进食，大胜今时油豉也。 
患脚人，常将渍酒饮之，以滓敷脚，皆瘥。 
颂曰∶古今方书用豉治病最多，江南人善作豉，凡得时气，即先用葱豉汤服之取汗，往 
往便瘥也。 
时珍曰∶陶说康伯豉法，见《博物志》，云原出外国，中国谓之康伯，乃传此法之姓名 
耳。其豉调中下气最妙。黑豆性平，作豉则温。既经蒸 ，故能升能散。得葱则发汗，得盐 
则能吐，得酒则治风，得薤则治痢，得蒜则止血，炒熟则又能止汗，亦麻黄根节之义也。 
【附方】旧三十一，新一十九。 
伤寒发汗∶颂曰∶葛洪《肘后方》云∶伤寒有数种，庸人卒不能分别者，今取一药兼疗 
之。凡初觉头痛身热，脉洪，一、二日，便以葱豉汤治之。用葱白一虎口，豉一升，绵裹， 
水三升，煮一升，顿服。不汗更作，加葛根三两；再不汗，加麻黄三两。《肘后》又法∶用 
葱汤煮米粥，入盐豉食之，取汗。又法∶用豉一升，小男溺三升，煎一升，分服取汗。 
伤寒不解，伤寒汗出不解，已三、四日，胸中闷恶者∶用豉一升，盐一合，水四升，煮一 
升半，分服取吐，此秘法也。（《梅师方》）。 
辟除温疫∶豉和白术浸酒，常服之。（《梅师》）。 
伤寒懊 ，吐下后心中懊 ，大下后身热不去，心中痛者，并用栀子豉汤吐之∶肥栀子 
十 
伤寒余毒，伤寒后毒瓦斯攻手足，及身体虚肿∶用豉五合微炒，以酒一升半，同煎五七沸，任 
性饮之。（《简要济众》）。 
伤寒目翳∶烧豉二、七枚，研末吹之。（《肘后》）。 
伤寒暴痢∶《药性论》曰∶以豉一升，薤白一握，水三升，煮薤熟，纳豉更煮，色黑去 
豉 
血痢不止∶用豉、大蒜等分。杵丸梧子大。每服三十丸，盐汤下。（王氏《博济》）。 
血痢如刺∶《药性论》曰∶以豉一升，水渍相淹，煎两沸，绞汁顿服。不瘥再作。 
赤白重下∶葛氏∶用豆豉熬小焦，捣服一合，日三。或炒焦，以水浸汁服，亦验。《外 
台》∶用豉心（炒为末）一升，分四服，酒下，入口即断也。 
脏毒下血∶乌犀散∶用淡豉十文，大蒜二枚（煨）。同捣丸梧子大。煎香菜汤服二十丸， 
日二服，安乃止，永绝根本，无所忌。庐州彭大祥云∶此药甚妙，但大蒜九蒸乃佳，仍以冷 
齑 
小便血条∶淡豆豉一撮。煎汤空腹饮。或入酒服。（危氏《得效方》）。 
疟疾寒热∶煮豉汤饮数升，得大吐即愈。（《肘后方》）。 
小儿寒热，恶气中人∶以湿豉研丸鸡子大，以摩腮上及手足心六、七遍，又摩心、脐上， 
旋 
盗汗不止∶诜曰∶以豉一升微炒香，清酒三升渍三日，取汁冷暖任服。不瘥更作， 
三两剂即止。 
喘痰积∶凡天雨便发，坐卧不得，饮食不进，乃肺窍久积冷痰，遇阴气触动则发也。 
用此一服即愈，服至七、八次，即出恶痰数升，药性亦随而出，即断根矣∶用江西淡豆豉一 
两，蒸捣如泥，入砒霜末一钱，枯白矾三钱，丸绿豆大。每用冷茶、冷水送下七丸，甚者九 
丸，小儿五丸，即高枕仰卧。忌食热物等。（《皆效方》）。 
风毒膝挛，骨节痛∶用豉心、五升，九蒸九曝，以酒一斗浸经宿，空心随性温饮。（《食 
医心镜》）。 
手足不随∶豉三升，水九升，煮三升，分三服。又法∶豉一升微熬，囊贮渍三升酒中三 
宿。温服，常令微醉为佳。（《肘后》）。 
头风疼痛∶豉汤洗头，避风取瘥。（孙真人方）。 
卒不得语∶煮豉汁，加入美酒，服之。（《肘后》）。 
喉痹不语∶煮豉汁一升，服，覆取汗，仍着桂末于舌下，渐咽之。（《千金》）。 
咽生息肉∶盐豉和捣涂之。先刺破出血乃用，神效。（《圣济总录》）。 
口舌生疮，胸膈疼痛者∶用焦豉末，含一宿即瘥。（《圣惠方》）。 
舌上血出，如针孔者∶豉三升，水三升，煮沸。服一升，日三服。（葛氏方）。 
堕胎血下烦满∶用豉一升，水三升，煮三沸，调鹿角末服方寸匕。（《子母秘录方》）。 
妊娠动胎∶豉汁服妙。（华佗方也。同上）。 
妇人难产，乃儿枕破与败血裹其子也，以胜金散逐其败血，即顺矣∶用盐豉一两，以旧 
青 
小儿胎毒∶淡豉煎浓汁，与三、五口，其毒自下。又能助脾气，消乳食。（《圣惠》）。 
小儿 乳∶用咸豉七个（去皮），腻粉一钱，同研，丸黍米大。每服三、五丸，藿香汤 
下 
小儿丹毒，作疮出水∶豉炒烟尽为末，油调敷之。（姚和众方）。 
小儿头疮∶以黄泥裹，煨熟取研，以 菜油调敷之。（《胜金》）。 
发背痈肿，已溃、未溃∶用香豉三升，入少水捣成泥，照肿处大小作饼，浓三分。疮有 
孔，勿覆孔上。铺豉饼，以艾列于上灸之。但使温温，勿令破肉。如热痛，即急易之，患当 
减 
一切恶疮∶熬豉为末，敷之，不过三、四次。（出杨氏《产乳》）。 
阴茎生疮，痛烂者∶以豉一分，蚯蚓湿泥二分，水研和涂上，干即易之。禁热食、酒、 
蒜、芥菜。（《药性论》）。 
蠼 尿疮∶杵豉敷之。良。（《千金》）。 
虫刺螫人∶豉心嚼敷，少顷见豉中有毛即瘥。不见再敷，昼夜勿绝，见毛为度。（《外 
台》）。 
蹉跌破伤筋骨∶用豉三升，水三升，渍浓汁饮之，止心闷。（《千金》）。 
殴伤瘀聚，腹中闷满∶豉一升，水三升，煮三沸，分服。不瘥再作。（《千金》）。 
解蜀椒毒∶豉汁饮之。（《千金方》）。 
中牛马毒∶豉汁，和人乳频服之，效。（《卫生易简》）。 
小蛤蟆毒，小蛤蟆有毒，食之令人小便秘涩，脐下闷痛，有至死者∶以生豉一合，投新 
汲 
中酒成病∶豉、葱白各半升，水二升，煮一升，顿服。（《千金方》）。 
服药过剂，闷乱者∶豉汁饮之。（《千金》） 
杂物眯目不出∶用豉三、七枚，浸水洗目，视之即出。（《总录方》）。 
刺在肉中∶嚼豉涂之。（《千金方》）。 
小儿病淋∶方见蒸饼发明下。 
肿从脚起∶豉汁饮之，以滓敷之。（《肘后方》）。 



<目录>谷部第二十五卷_谷之四

<篇名>豆黄

内容：（《食疗》） 
【校正】原附大豆下，今分出。 
【释名】时珍曰∶造法∶用黑豆一斗蒸熟，铺席上，以蒿覆之，如 酱法，待上黄，取 
出晒干，捣末收用。 
【气味】甘，温，无毒。 
诜曰∶忌猪肉。 
【主治】湿痹膝痛，五脏不足气，胃气结积，壮气力，润肌肤，益颜色，填骨髓，补虚 
损，能食，肥健人。以炼猪脂和丸，每服百丸，神验秘方也。肥人勿服（诜。出《延年秘录 
》方）。生嚼涂阴痒汗出（时珍）。 
【附方】新二。 
脾弱不食，饵此当食∶大豆黄二升，大麻子三升。熬香，为末。每服一合，饮下，日四、 
五服，任意。（《千金方》）。 
打击青肿∶大豆黄为末，水和涂之。（《外台秘要》）。 



<目录>谷部第二十五卷_谷之四

<篇名>豆腐

内容：（《日用》） 
【集解】时珍曰∶豆腐之法，始于汉淮南王刘安。凡黑豆、黄豆及白豆、泥豆、豌豆、 
绿豆之类，皆可为之。造法∶水浸 碎，滤去滓，煎成，以盐卤汁或山矾叶或酸浆、醋淀就 
釜收之。又有入缸内，以石膏末收者。大抵得咸、苦、酸、辛之物，皆可收敛尔。其面上凝 
结者，揭取晾干，名豆腐皮，入馔甚佳也。 
【气味】甘、咸，寒，有小毒。原曰∶性平。 
颂曰∶寒而动气。 
瑞曰∶发肾气、疮疥、头风，杏仁可解。 
时珍曰∶按∶《延寿书》云∶有人好食豆腐中毒，医不能治。作腐家言∶莱菔入汤中则 
腐不成。遂以莱菔汤下药而愈。大抵暑月恐有人汗，尤宜慎之。 
【主治】宽中益气，和脾胃，消胀满，下大肠浊气（宁原）。清热散血（时珍）。 
【附方】新五。 
休息久痢∶白豆腐，醋煎食之，即愈。（《普济方》）。 
赤眼肿痛有数种，皆肝热血凝也∶用消风热药服之。夜用盐收豆腐片贴之，酸浆者勿用 
。（《证治要诀》）。 
杖疮青肿∶豆腐切片贴之，频易。一法∶以烧酒煮贴之，色红即易，不红乃已。（《拔萃 
方》）。 
烧酒醉死，心头热者∶用热豆腐细切片，遍身贴之，贴冷即换之，苏省乃止。 



<目录>谷部第二十五卷_谷之四

<篇名>陈廪米

内容：（《别录》下品） 
【释名】陈仓米（古名）、老米（俗名）、火米。 
时珍∶有屋曰廪，无屋曰仓，皆官积也。方曰仓，圆曰 ，皆私积也。老亦陈也。火米 
有三∶有火蒸治成者，有火烧治成者，又有 田火米，与此不同。 
【集解】弘景曰∶陈廪米即粳米久入仓陈赤者。以廪军人，故曰廪尔。方中多用之。 
人以作醋，胜于新粳米也。 
藏器曰∶廪米，吴人以粟为良，汉地以粳为善。亦犹吴 郑缟，贵远贱近之意。确论 
其功，粟当居前。 
宗 曰∶诸家注说不言是粳是粟，然二米陈者性皆冷，煎煮亦无膏腻，频食令人自利 
，与经说稍戾。 
时珍曰∶廪米，北人多用粟，南人多用粳及 ，并水浸蒸晒为之，亦有火烧过治成者。 
入仓陈久，皆气过色变，故古人谓之红粟红腐，陈陈相因也。 
【气味】咸、酸，温，无毒。 
藏器曰∶廪米热食即热，冷食即冷，假以火气也，体自温平。同马肉飧，发痼疾。 
时珍曰∶廪米年久，其性多凉，但炒食则温尔，岂有热食即热者乎？ 
【主治】下气，除烦渴，调胃止泄（《别录》）。补五脏，涩肠胃（《日华》）。暖脾，去 
惫气，宜作汤食（士良）。炊饭食，止痢，补中益气，坚筋骨，通血脉，起阳道。以饭和酢 
捣 
封毒肿恶疮，立瘥。北人以饭置瓮中，水浸令酸，食之，暖五脏六腑之气。研取汁服，去卒 
心痛（孟诜）。宽中消食。多食易饥（宁原）。调肠胃，利小便，止渴除热（时珍）。 
【发明】时珍曰∶陈仓米煮汁不浑，初时气味俱尽，故冲淡可以养胃。古人多以煮汁煎 
药，亦取其调肠胃、利小便、去湿热之功也。《千金方》治洞注下利，炒此米研末饮服者， 
亦取此义。《日华子》谓其涩肠胃，寇氏谓其冷利，皆非中论。 
【附方】新五。 
霍乱大渴，能杀人∶以黄仓米三升，水一斗，煮汁澄清饮，良。（《永类钤方》）。 
反胃膈气，不下食者∶太仓散∶用仓米或白米，日西时以水微拌湿，自想日气如在米中。 
次日晒干，袋盛挂风处。每以一撮，水煎，和汁饮之，即时便下。又方∶陈仓米炊饭焙研。 
每五两入沉香末半两，和匀。每米饮服二、三钱。（《普济方》）。 
诸般积聚∶太仓丸∶治脾胃饥饱不时生病，及诸般积聚，百物所伤。陈仓米四两，以巴 
豆 
梧子大。每姜汤服五丸，日二服。（《百一选方》）。 
暑月吐泻∶陈仓米二升，麦芽四两，黄连四两（切），同蒸熟焙研为末，水丸梧子大。 
每 



<目录>谷部第二十五卷_谷之四

<篇名>饭

内容：（《拾遗》） 
【释名】 
【集解】时珍曰∶饭食，诸谷皆可为之，各随米性，详见本条。然有入药诸饭，不可类 
从者，应当别出。大抵皆取粳、 、粟米者尔。 
-新炊饭- 
【主治】人尿床，以热饭一盏，倾尿床处，拌与食之，勿令病者知。又乘热敷肿毒，良 
（时珍）。 
-寒食饭- 
饭也。 
【主治】灭瘢痕及杂疮，研末敷之（藏器）。烧灰酒服，治食本米饮成积，黄瘦腹痛者， 
甚效（孙思邈）。伤寒食复，用此饭烧研，米饮服二、三钱，效（时珍）。 
-祀灶饭- 
【主治】卒噎，取一粒食之，即下。烧研，搽鼻中疮（时珍）。 
-盆边零饭- 
【主治】鼻中生疮，烧研敷之（时珍）。 
-齿中残饭- 
【主治】蝎咬毒痛，敷之即止（时珍）。 
-飧饭- 
飧音孙，即水饭也。 
【主治】热食，解渴除烦（时珍）。 
-荷叶烧饭- 
【主治】浓脾胃，通三焦，资助生发之气（时珍）。 
【发明】李杲曰∶易水张洁古枳术丸，用荷叶裹烧饭为丸。盖荷之为物，色青中空，象 
乎震卦风木。在人为足少阳胆同手少阳三焦，为生化万物之根蒂。用此物以成其化，胃气何 
由不上升乎？更以烧饭和药，与白术协力，滋养谷气，令胃浓不致再伤，其利广矣大矣。 
时珍曰∶按∶韩 《医通》云∶东南人不识北方炊饭无甑，类呼为烧，如烧菜之意，遂 
讹以荷叶包饭入灰火烧煨，虽丹溪亦未之辩。但以新荷叶煮汤，入粳米造饭，气味亦全也。 
凡粳米造饭，用荷叶汤者宽中，芥叶汤者豁痰，紫苏汤者行气解肌，薄荷汤者去热，淡竹叶 
汤者辟暑，皆可类推也。 



<目录>谷部第二十五卷_谷之四

<篇名>青精干石饭

内容：（宋《图经》） 
【释名】乌饭。 
颂曰∶按∶陶隐居《登真隐诀》载∶太极真人青精干石 饭法。 音信。 之为言飧也 
，谓以酒、蜜、药草辈溲而曝之也。亦作 。凡内外诸书并无此字，惟施于此饭之名耳。陈 
藏器《本草》名乌饭。 
【集解】颂曰∶《登真隐诀》载南烛草木名状，注见木部本条下。其作饭法∶以生白粳 
米一斛五斗舂治，淅取一斛二斗。用南烛木叶五斤，燥者三斤亦可，杂茎皮煮取汁，极令清 
冷，以溲米，米释炊之。从四月至八月末，用新生叶，色皆深；九月至三月，用宿叶，色皆 
浅，可随时进退其斤两。又采软枝茎皮，于石臼中捣碎。假令四、五月中作，可用十许斤熟 
舂，以斛二斗汤浸染得一斛也。比来只以水渍一、二宿，不必用汤，漉而炊之，初米正作绿 
色，蒸过便如绀色。若色不好，亦可淘去，更以新汁渍之。洒KT 皆用此汁，惟令饭作正 
青色乃止。高格曝干，当三蒸曝，每一燥辄以青汁溲令 。每日可服二升，勿复血食。填 
胃 
此之谓也。 
今茅山道士亦作此饭，或以寄远。重蒸过食之，甚香甘也。 
藏器曰∶乌饭法∶取南烛茎叶捣碎，渍汁浸粳米，九浸九蒸九曝，米粒紧小，黑如 珠 
，袋盛，可以适远方也。 
时珍曰∶此饭乃仙家服食之法，而今之释家多于四月八日造之，以供佛耳。造者又入柿 
叶、白杨叶数十枝以助色，或又加生铁一块者，止知取其上色，不知乃服食家所忌也。 
【气味】甘，平，无毒。 
【主治】日进一合，不饥，益颜色，坚筋骨，能行（藏器）。益肠胃，补髓，灭三虫， 
久 



<目录>谷部第二十五卷_谷之四

<篇名>粥

内容：（《拾遗》） 
【释名】糜。 
时珍曰∶粥字象米在釜中相属之形。《释名》云∶煮米为糜，使糜烂也。粥浊于糜，育 
育然也。浓曰 ，薄曰酏。 
-小麦粥- 
【主治】止消渴烦热（时珍）。 
-寒食粥-（用杏仁和诸花作之） 
【主治】咳嗽，下热气，调中（藏器） 
-糯米、秫米、黍、米粥- 
【气味】甘，温，无毒。 
【主治】益气，治脾胃虚寒，泄痢吐逆，小儿痘疮白色（时珍）。 
-粳米、 米、粟米、粱米粥- 
【气味】甘，温、平，无毒。 
【主治】利小便，止烦渴，养脾胃（时珍）。 
【发明】时珍曰∶按∶罗天益《宝鉴》云∶粳、粟米粥，气薄味淡，阳中之阴也。所以 
淡渗下行，能利小便。韩 《医通》云∶一人病淋，素不服药。予令专啖粟米粥，绝去他味 
。旬余减，月余痊。此五谷治病之理也。又张耒《粥记》云∶每晨起，食粥一大碗。空腹胃 
虚，谷气便作，所补不细。又极柔腻，与肠胃相得，最为饮食之良。妙齐和尚说∶山中僧， 
每将旦一粥，甚系利害。如不食，则终日觉脏腑燥涸。盖粥能畅胃气，生津液也。大抵养生 
求安乐，亦无深远难知之事，不过寝食之间尔。故作此劝人每日食粥，勿大笑也。又《苏轼 
帖》云∶夜饥甚。吴子野劝食白粥，云能推陈致新，利膈益胃。粥既快美，粥后一觉，妙不 
可言也。此皆着粥之有益如此。诸谷作粥，详见本条。古方有用药物、粳、粟、粱米作粥， 
治病甚多。今略取其可常食者，集于下方，以备参考云。 
-赤小豆粥- 利小便，消水肿香港脚，辟邪疠。 
-绿豆粥- 解热毒，止烦渴。 
-御米粥- 治反胃，利大肠。 
-薏苡仁粥- 除湿热，利肠胃。 
-莲子粉粥- 健脾胃，止泄痢。 
-芡实粉粥- 固精气，明耳目。 
-菱实粉粥- 益肠胃，解内热。 
-栗子粥- 补肾气，益腰脚。 
-薯蓣粥- 补肾精，固肠胃。 
-芋粥- 宽肠胃，令人不饥。 
-百合粉粥- 润肺调中。 
-萝卜粥- 消食利膈。 
-胡萝卜粥- 宽中下气。 
-马齿苋粥- 治痹消肿。 
-油菜粥- 调中下气。 
- 菜粥- 健胃益脾。 
-菠 菜粥- 和中润燥。 
-荠菜粥- 明目利肝。 
-芹菜粥- 去伏热，利大小肠。 
-芥菜粥- 豁痰辟恶。 
-葵菜粥- 润燥宽肠。 
-韭菜粥- 温中暖下。 
-葱豉粥- 发汗解肌。 
-茯苓粉粥- 清上实下。 
-松子仁粥- 润心肺，调大肠。 
-酸枣仁粥- 治烦热，益胆气。 
-枸杞子粥- 补精血，益肾气。 
-薤白粥- 治老人冷利。 
-生姜粥- 温中辟恶。 
-花椒粥- 辟瘴御寒。 
-茴香粥- 和胃治疝。 
-胡椒粥、茱萸粥、辣米粥- 并治心腹疼痛。 
-麻子粥、胡麻粥、郁李仁粥- 并润肠治痹。 
-苏子粥- 下气利膈。 
-竹叶汤粥- 止渴清心。 
-猪肾粥、羊肾粥、鹿肾粥- 并补肾虚诸疾。 
-羊肝粥、鸡肝粥- 并补肝虚，明目。 
-羊汁粥、鸡汁粥- 并治劳损。 
-鸭汁粥、鲤鱼汁粥- 并消水肿。 
-牛乳粥- 补虚羸。 
-酥蜜粥- 养心肺。 
-鹿角胶入粥食- 助元阳，治诸虚。 
-炒面入粥- 食止白痢。 
-烧盐入粥- 食。止血痢 

------

<目录>谷部第二十五卷

<篇名>谷之四

内容：（尺沼切《拾遗》） 
【校正】原附粟下，今分出。 
【释名】糗（去九切）。 
时珍曰∶ 以炒成，其臭香。故糗从臭， 从炒省也。刘熙《释名》云∶糗，龋也。 
饭而磨之，使龋碎也。 
【集解】恭曰∶ ，蒸米、麦，熬过，磨作之。 
藏器曰∶河东人以麦为之，北人以粟为之，东人以粳米为之，炒干饭磨成也。粗者为干 
糗粮。 
-米麦 - 
【气味】甘、苦，微寒，无毒。 
藏器曰∶酸，寒。 
【主治】寒中，除热渴，消石气（苏恭）。和水服，解烦热，止泄，实大肠（藏器）。炒 
米 



<目录>谷部第二十五卷_谷之四

<篇名>糕

内容：（《纲目》） 
【释名】粢。 
时珍曰∶糕以黍、糯合粳米粉蒸成，状如凝膏也。单糯粉作者，曰粢。米粉合豆末、 
糖、蜜蒸成者曰饵。《释名》云∶粢，慈软也。饵，而也，相粘而也。扬雄《方言》云∶ 
饵谓之糕，或谓之粢，或谓之KT （音令），或谓之 （音 ）。然亦微有分别，不可不知 
之也。 
【气味】甘，温，无毒。 
时珍曰∶粳米糕易消导。粢糕最难克化，损脾成积，小儿尤宜禁之。 
【主治】粳糕∶养脾胃，浓肠，益气和中。粢糕∶益气暖中，缩小便，坚大便，效（时 
珍）。 
【发明】时珍曰∶晚粳米糕，可代蒸饼，丸脾胃药，取其易化也。糯米粢，可代糯糊， 
丸丹药，取其相粘也。九日登高米糕，亦可入药。按∶《圣惠方》治山瘴疟有糕角饮∶九月 
九日取米糕角（阴干）半两，寒食饭二百粒，豉一百粒，独蒜一枚，恒山一两，以水二盏， 
浸 
【附方】新一。 
老人泄泻∶干糕一两，姜汤泡化，代饭。（《简便方》） 



<目录>谷部第二十五卷_谷之四

<篇名>粽

内容：（《纲目》） 
【释名】角黍。 
时珍曰∶ 俗作粽。古人以菰芦叶裹黍米煮成，尖角，如棕榈叶心之形，故曰粽，曰角 
黍。近世多用糯米矣。今俗五月五日以为节物相馈送。或言为祭屈原，作此投江，以饲蛟龙 
也。 
【气味】甘，温，无毒。 
【主治】五月五日取粽尖，和截疟药，良（时珍）。 



<目录>谷部第二十五卷_谷之四

<篇名>寒具

内容：（《纲目》） 
【释名】捻头（钱乙）、环饼（《要术》）、 。 
时珍曰∶寒具，冬春可留数月，及寒食禁烟用之，故名寒具。捻头，捻其头也。环饼， 
象环钏形也。 ，易消散也。服虔《通俗文》谓之 ，张揖《广雅》谓之 KT ，《楚辞》 
谓之 ，《杂字解诂》谓之 
膏环。 
【集解】时珍曰∶钱乙方中有捻头散，葛洪《肘后》有捻头汤，医书不载。按∶郑玄注 
《周礼》云∶寒具，米食也。贾思勰《要术》云∶环饼一名寒具，以水搜，入牛羊脂和作之 
，入口即碎。林洪《清供》云∶寒具，捻头也。以糯粉和面，麻油煎成，以糖食之。可留月 
余，宜禁烟用。观此，则寒具即今 子也。以糯粉和面，入少盐，牵索纽捻成环钏之形，油 
煎食之。苏东坡《寒具诗》云∶纤手搓成玉数寻，碧油煎出嫩黄深。夜来春睡无轻重，压扁 
佳人缠臂金。 
【气味】甘、咸，温，无毒。 
【主治】利大小便，润肠，温中益气（时珍）。 
【附方】新二。 
钱氏捻头散，治小儿小便不通∶用延胡索、苦楝子等分，为末。每服半钱或一钱，以捻 
头汤食前调下。如无捻头，滴油数点代之。（钱氏小儿方）。 
血痢不止∶地榆晒研为末。每服二钱，掺在羊血上，炙热食之，以捻头煎汤送下。或以 
地 



<目录>谷部第二十五卷_谷之四

<篇名>蒸饼

内容：（《纲目》） 
【释名】时珍曰∶按∶刘熙《释名》云∶饼者，并也，溲面使合并也。有蒸饼、汤饼、 
胡饼、索饼、酥饼之属，皆随形命名也。 
【集解】时珍曰∶小麦面修治食品甚多，惟蒸饼其来最古，是酵糟发成单面所造，丸药 
所须，且能治疾，而本草不载，亦一缺也。惟腊月及寒食日蒸之，至皮裂，去皮悬之风干。 
临时以水浸胀，擂烂滤过，和脾胃及三焦药，甚易消化。且面已过性，不助湿热。其以果菜 
、油腻诸物为馅者，不堪入药。 
【气味】甘，平，无毒。 
【主治】消食，养脾胃，温中化滞，益气和血，止汗，利三焦，通水道（时珍）。 
【发明】时珍曰∶按∶《爱竹谈薮》云∶宋宁宗为郡王时，病淋，日夜凡三百起。国医 
罔措，或举孙琳治之。琳用蒸饼、大蒜、淡豆豉三物捣丸，令以温水下三十丸。曰∶今日进 
三服，病当减三之一，明日亦然，三日病除。已而果然。赐以千缗。或问其说。琳曰∶小儿 
何缘有淋，只是水道不利，三物皆能通利故尔。若琳者，其可与语医矣。 
【附方】新六。 
积年下血∶寒食蒸饼、乌龙尾各一两，皂角七挺（去皮酥炙），为末，蜜丸。米饮每服 
二十丸。（《圣惠方》）。 
下痢赤白，治营卫气虚，风邪袭入肠胃之间，便痢赤白，脐腹 痛，里急后重，烦渴胀 
满，不进饮食∶用干蒸饼（蜜拌，炒）二两，御米壳（蜜炒）四两，为末，炼蜜丸芡子大。 
每服一丸，水一盏，煎化热服。（《传信适用妙方》）。 
崩中下血∶陈年蒸饼，烧存性，米饮服二钱。 
盗汗自汗∶每夜卧时，带饥吃蒸饼一枚，不过数日即止。（《医林集要》）。 
一切折伤∶寒食蒸饼为末。每服二钱，酒下，甚验。（《肘后方》）。 
汤火伤灼∶馒头饼烧存性，研末，油调涂敷之。（《肘后方》）。 



<目录>谷部第二十五卷_谷之四

<篇名>女曲

内容：（《唐本》） 
【校正】原附小麦下，今分出。 
【释名】 子（音桓）、黄子。 
时珍曰∶此乃女人以完麦罨成黄子，故有诸名。 
【集解】恭曰∶女曲，完小麦为饭，和成罨之，待上黄衣，取晒。 
【气味】甘，温，无毒。 
【主治】消食下气，止泄痢，下胎，破冷血（苏恭）。 



<目录>谷部第二十五卷_谷之四

<篇名>黄蒸

内容：（《唐本》） 
【校正】原附小麦下，今分出。 
【释名】黄衣（苏恭）、麦黄。 
时珍曰∶此乃以米、麦粉和罨，待其熏蒸成黄，故有诸名。 
【集解】恭曰∶黄蒸，磨小麦粉拌水和成饼，麻叶裹，待上黄衣，取晒。 
藏器曰∶黄蒸与 子不殊。北人以小麦，南人以粳米，六、七月作之，生绿尘者佳。 
时珍曰∶女曲蒸麦饭罨成，黄蒸磨米、麦粉罨成，稍有不同也。 
【气味】 
【主治】并同女曲（苏恭）。温补，能消诸生物（藏器）。温中下气，消食除烦（《日华》） 
。治食黄、黄汗（时珍）。 
【附方】新一。 
黄胆疾，或黄汗染衣，涕唾皆黄∶用好黄蒸二升，每夜以水二升，浸微暖，于铜器中， 
平旦绞汁半升饮之，极效。（《必效方》） 



<目录>谷部第二十五卷_谷之四

<篇名>曲

内容：（宋《嘉 》） 
【释名】酒母。 
时珍曰∶曲以米、麦包罨而成，故字从麦、从米、从包省文，会意也。酒非曲不生， 
故曰酒母。《书》云∶若作酒醴，尔惟曲 。是矣。刘熙《释名》云∶曲，朽也，郁使生衣 
败朽也。 
【集解】藏器曰∶曲，六月作者良。入药须陈久者，炒香用。 
时珍曰∶曲有麦、面、米造者不一，皆酒醋所须，俱能消导，功不甚远。造大小麦曲法 
∶用大麦米或小麦连皮，井水淘净，晒干。六月六日磨碎，以淘麦水和作块，楮叶包扎，悬 
风处，七十日可用矣。造面曲法∶三伏时，用白面五斤，绿豆五升，以蓼汁煮烂。辣蓼 
末五两，杏仁泥十两，和踏成饼，楮叶裹悬风处，候生黄收之。造白曲法∶用面五斤，糯米 
粉一斗，水拌微湿，筛过踏饼，楮叶包挂风处，五十日成矣。又米曲法∶用糯米粉一斗，自 
然蓼汁和作圆丸，楮叶包挂风处，七七日晒收。此数种曲皆可入药。其各地有入诸药草及毒 
药者，皆有毒，惟可造酒，不可入药也。 
-小麦曲- 
【气味】甘，温，无毒。 
震亨曰∶麸皮曲∶凉，入大肠经。 
【主治】消谷止痢（《别录》）。平胃气，消食痔，治小儿食痫（苏恭）。调中下气，开胃 
，疗脏腑中风寒（藏器）。主霍乱、心膈气、痰逆，除烦，破症结（孟诜）。补虚，去冷气， 
除 
肠胃中塞，不下食，令人有颜色（吴瑞）。落胎，并下鬼胎（《日华》）。止河鱼之腹疾（梁简 
文帝《劝医文》）。 
-大麦曲- 
【气味】同前。 
【主治】消食和中，下生胎，破血。取五升，以水一斗煮三沸，分五服，其子如糜， 
令母肥盛（时珍）。 
-面曲、米曲- 
【气味】同前。 
【主治】消食积、酒积、 
糯米积，研末酒服立愈。余功同小麦曲（时珍。出《千金》）。 
【附方】旧五，新四。 
米谷食积∶炒曲末，白汤调服二钱，日三服。 
三焦滞气∶陈曲（炒）、莱菔子（炒）等分。每用三钱，水煎，入麝香 
小腹坚大如盘，胸满，食不能消化∶用曲末，汤服方寸匕，日三。（《千金》）。 
水痢百起∶六月六日曲（炒黄）、马蔺子等分，为末，米饮服方寸匕。无马蔺子，用牛 
骨灰代之。（《普济方》）。 
赤白痢下，水谷不消∶以曲熬粟米粥，服方寸匕，日四、五服。（《肘后方》）。 
酒毒便血∶曲一块，湿纸包煨，为末。空心米饮服二钱，神效。 
伤寒食复∶曲一饼，煮汁饮之，良。（《类要方》）。 
胎动不安，或上抢心，下血者∶生曲饼研末，水和绞汁，服三升。（《肘后》）。 
狐刺尿疮∶曲末和独头蒜，杵如麦粒，纳疮孔中，虫出愈。（《 



<目录>谷部第二十五卷_谷之四

<篇名>神曲

内容：（《药性论》） 
【释名】 
【集解】时珍曰∶昔人用曲，多是造酒之曲。后医乃造神曲，专以供药，力更胜之。盖 
取诸神聚会之日造之，故得神名。贾思勰《齐民要术》虽有造神曲古法，繁琐不便。近时造 
法，更简易也。叶氏《水云录》云∶五月五日，或六月六日，或三伏日，用白面百斤，青蒿 
自然汁三升，赤小豆末、杏仁泥各三升，苍耳自然汁、野蓼自然汁各三升，以配白虎、青龙、 
朱雀、玄武、勾陈、 蛇六神，用汁和面、豆、杏仁作饼，麻叶或楮叶包 ，如造酱黄法， 
待生黄衣，晒收之。 
【气味】甘、辛，温，无毒。 
元素曰∶阳中之阳也，入足阳明经。凡用须火炒黄，以助土气。陈久者良。 
【主治】化水谷宿食，症结积滞，健脾暖胃（《药性》）。养胃气，治赤白痢（元素）。消 
食下气，除痰逆霍乱，泄痢胀满诸疾，其功与曲同。闪挫腰痛者， 过淬酒温服有效。妇人 
产后欲回乳者，炒研，酒服二钱，日二即止，甚验（时珍）。 
【发明】 
时珍曰∶按∶倪维德《启微集》云∶神曲治目病，生用能发其生气，熟用能敛其 
【附方】旧一，新六。 
胃虚不克∶神曲半斤，麦芽五升，杏仁一升，各炒为末，炼蜜丸弹子大。每食后嚼化一 
丸。（《普济方》）。 
壮脾进食，疗痞满暑泄∶曲术丸∶用神曲（炒）、苍术（泔制炒） 
等分为末，糊丸梧子大。每米饮服五十丸。冷者加干姜或吴茱萸。（《肘后百一 
健胃思食∶消食丸∶治脾胃俱虚，不能消化水谷，胸膈痞闷，腹胁膨胀，连年累月，食 
减嗜卧，口苦无味。神曲六两，麦 （炒）三两，干姜（炮）四两，乌梅肉（焙）四两，为 
末，蜜丸梧子大。每米饮服五十丸，日三服。（《和剂局方》）。 
虚寒反胃∶方同上。 
暴泄不止∶神曲（炒）二两，茱萸（汤泡，炒）半两，为末，醋糊丸梧子大。每服五十 
丸，米饮下。（《百一选方》）。 
产后运绝∶神曲（炒）为末，水服方寸匕。（《千金方》）。 
食积心痛∶陈神曲一块烧红，淬酒二大碗服之。（《摘玄方》）。 



<目录>谷部第二十五卷_谷之四

<篇名>红曲

内容：（丹溪《补遗》） 
【集解】时珍曰∶红曲《本草》不载，法出近世，亦奇术也。 
其法白粳米一石五斗，水淘浸一宿，作饭。分作十五处，入曲母三斤，搓揉令匀，并作 
一处，以帛密覆。热即去帛摊开，觉温急堆起，又密覆。次日日中又作三堆，过一时分作五 
堆，再一时合作一堆，又过一时分作十五堆，稍温又作一堆，如此数次。第三日，用大桶盛 
新汲水，以竹箩盛曲作五、六分，蘸湿完又作一堆，如前法作一次。第四日，如前又蘸。若 
曲半沉半浮，再依前法作一次，又蘸。若尽浮则成矣，取出日干收之。其米过心者谓之生黄， 
入酒 
【气味】甘，温，无毒。 
瑞曰∶酿酒则辛热，有小毒，发肠风痔 、香港脚、哮喘痰嗽诸疾。 
【主治】消食活血，健脾燥胃，治赤白痢下水谷（震亨）。 
酿酒，破血行药势，杀山岚瘴气，治打扑伤损（吴瑞）。治女人血气痛，及产后恶血不 
尽，擂酒饮之，良（时珍）。 
【发明】时珍曰∶人之水谷入于胃，受中焦湿热熏蒸，游溢精气，日化为红，散布脏腑 
经络，是为营血，此造化自然之微妙也。造红曲者，以白米饭受湿热郁蒸变而为红，即成真 
色，久亦不渝，此乃人窥造化之巧者也。故红曲有治脾胃营血之功，得同气相求之理。 
【附方】新四。 
湿热泄痢∶丹溪青六丸∶用六一散，加炒红曲五钱，为末，蒸饼和丸梧子大。每服五、 
七十丸，白汤下，日三服。（《丹溪心法》）。 
小儿吐逆频并，不进乳食，手足心热∶用红曲（年久者）三钱半，白术（麸炒）一钱半， 
甘草（炙）一钱，为末。每服半钱，煎枣子、米汤下。（《经济》）。 
小儿头疮∶因伤湿入水成毒，浓汁不止∶用红曲嚼罨之，甚效。（《百一选方》）。 
心腹作痛 赤曲、香附、乳香等分为末，酒服。（《摘玄方》） 



<目录>谷部第二十五卷_谷之四

<篇名>米

内容：（《别录》中品） 
【释名】弘景曰∶此是以米作 ，非别米名也。 
恭曰∶ 犹孽也，生不以理之名也。皆当以可生之物生之，取其 中之米入药。按∶《食 
经》用稻 ，稻即 谷之总名。陶谓以米作 ，非矣。米 
【集解】宗 曰∶ 米，粟 也。 
时珍曰∶《别录》止云 米，不云粟作也。苏恭言凡谷皆可生者，是矣。有粟、黍、谷、 
麦、豆诸 ，皆水浸胀，候生芽曝干去须，取其中米，炒研面用。其功皆主消导。今并集于 
左方。《日华子》谓 米为作醋黄子者，亦误矣。 
-粟 - 
（一名粟芽） 
【气味】苦，温，无毒。 
宗 曰∶今谷神散中用之，性温于麦 。 
【主治】寒中，下气，除热（《别录》）。除烦，消宿食，开胃（《日华》）。为末和脂敷 
面，令皮肤悦泽（陶 
-稻 - 
（一名谷芽） 
【气味】甘，温，无毒。 
【主治】快脾开胃，下气和中，消食化积（时珍）。 
【附方】新一。 
启脾进食∶谷神丸∶用谷 四两为末，入姜汁、盐少许，和作饼，焙干，入炙甘草、砂 
仁、白术（麸炒）各一两，为末。白汤点服之，或丸服。（《澹寮方 
- 麦 - 
（一名麦芽） 
【气味】咸，温，无毒。 
【主治】消食和中（《别录》）。破冷气，去心腹胀满（《药性》）。开胃，止霍乱，除烦 
闷，消痰饮，破症结 
消化一切米、面、诸果食积（时珍）。 
【发明】好古曰∶麦芽、神曲二药，胃气虚人宜服之，以代戊己腐熟水谷。豆蔻、缩砂、 
乌梅、木瓜、芍药、五味子为之使。 
时珍曰∶麦 、谷芽、粟 ，皆能消导米、面、诸果食积。观造饧者用之，可以类推矣。 
但有积者能消化，无积而久服，则消人元气也，不可不知。若久服者，须同白术诸药兼用， 
则无害也矣。 
【附方】旧二，新六。 
快膈进食∶麦 四两，神曲二两，白术、橘皮各一两，为末，蒸饼丸梧子大。每人参汤 
下三、五十丸，效。谷劳嗜卧，饱食便卧，得谷劳病，令人四肢烦重，嘿嘿欲卧，食毕 
用大麦 一升，椒一两（并 
炒），干姜三两，捣末。每服方寸匕，白汤下，日三。（《肘 
后》）。 
腹中虚冷，食辄不消，羸瘦弱乏，因生百疾∶大麦 五升，小麦面半斤，豉五合，杏仁 
二升，皆熬黄香，捣筛糊丸弹子大。每服一丸，白汤下。（《肘后方 
产后腹胀不通，转气急，坐卧不安∶以麦 一合，为末。和酒服，良久通转，神验。此 
乃供奉辅太初传与崔郎中方也。（李绛《兵部手集》方）。 
产后青肿，乃血水积也∶干漆、大麦 等分，为末。新瓦中铺漆一层， 一层，重重令 
满，盐泥固济， 赤研末。热酒调服二钱。产后诸疾并宜 
产后秘塞五、七日不通，不宜妄服药丸∶宜用大麦芽炒黄为末，每服三钱，沸汤调下， 
与粥间服。（《妇人良方》）。 
妊娠去胎∶《外台》治妊娠欲去胎。麦 一升，蜜一升，服之即下。《短剧》用大麦芽一 
升，水三升，煮二升，分三服，神效。 
产后回乳，产妇无子食乳，乳不消，令人发热恶寒∶用大麦 二两。炒为末。每服五钱， 
白汤下，甚良。（《丹溪纂要》方）。 



<目录>谷部第二十五卷_谷之四

<篇名>饴糖

内容：（《别录》上品） 
【释名】饧（音徐盈切）。 
时珍曰∶按∶刘熙《释名》云∶糖之清者曰饴，形怡怡然也。稠者曰饧，强硬如 也。 
如饧而浊者曰 。《方言》谓之 （音长皇）。 
《楚辞》云∶ 蜜饵有 ，是也。 
嘉谟曰∶因色紫类琥珀，方中谓之胶饴，干枯者名饧。 
【集解】 
弘景曰∶方家用饴，乃云胶饴，是湿糖如浓蜜者。其凝强及牵白者饧糖，不入 
韩保升曰∶饴，即软糖也。北人谓之饧。糯米、粳米、秫粟米、蜀秫米、大麻子、枳 
子、黄精、白术并堪熬造。惟以糯米作者入药，粟米者 
时珍曰∶饴饧，用麦 或谷芽同诸米熬煎而成，古人寒食多食饧，故医方亦收用之 
【气味】甘，大温，无毒。入太阴经。 
宗 曰∶多食动脾风。 
震亨曰∶饴糖属土而成于火，大发湿中之热。寇氏谓其动脾风，言末而遗本矣。 
时珍曰∶凡中满吐逆、秘结牙 、赤目疳病者，切宜忌之，生痰动火最甚。甘属土，肾 
病毋多食甘，甘伤肾，骨痛而齿落，皆指此类也。 
【主治】补虚乏，止渴去血（《别录》）。补虚冷，益气力，止肠鸣咽痛，治唾血，消痰 
润肺止嗽（思邈）。健脾胃，补中，治吐血。打损瘀血者，熬焦酒服，能下恶血。又伤寒大 
毒嗽，于蔓菁、薤汁中煮一沸，顿服之，良（孟诜）。脾弱不思食人少用，能和胃气。亦用 
和药 
【发明】弘景曰∶古方建中汤多用之。糖与酒皆用米 ，而糖居上品，酒居中品。是糖 
以和润为优，酒以醺乱为劣也。 
成无己曰∶脾欲缓，急食甘以缓之。胶饴之甘以缓中也。 
好古曰∶饴乃脾经气分药也。甘能补脾之不足。 
时珍曰∶《集异记》云∶邢曹进，河朔健将也。为飞矢中目，拔矢而镞留于中，钳之不 
动，痛困俟死。忽梦胡僧令以米汁注之必愈。广询于人，无悟者。一日一僧丐食，肖所梦者。 
叩 
旬日而瘥。 
【附方】旧二，新十。 
老人烦渴∶寒食大麦一升，水七升，煎五升，入赤饧二合，渴即饮之。（《奉亲书》）。 
蛟龙症病，凡人正二月食芹菜，误食蛟龙精 
面色青黄∶每服寒食饧五合，日三服。吐出蛟龙，有两头可验。吐蛔者勿用。（《金匮 
要略》）。 
鱼脐疔疮∶寒食饧涂之，良。干者烧灰。（《千金方》）。 
瘭疽毒疮∶腊月饴糖，昼夜涂之，数日则愈。（《千金方》）。 
误吞稻芒∶白饧频食。（《简便方》）。 
鱼骨 咽，不能出∶用饴糖丸鸡子黄大吞之。不下再吞。（《肘 
误吞钱钗及竹木∶取饴糖一斤，渐渐食尽，便出。（《外台》）。 
箭镞不出∶见发明。 
服药过剂，闷乱者∶饴糖食之。（《千金》）。 
草乌头毒及天雄、附子毒∶并食饴糖即解。（《总录》）。 
手足 疮∶炒腊月糖，敷之。（《千金方》）。 
火烧成疮∶白糖烧灰，粉之即燥，易瘥。（《短剧方》）。 



<目录>谷部第二十五卷_谷之四

<篇名>酱

内容：（《别录》下品） 
【释名】时珍曰∶按∶刘熙《释名》云∶酱者，将也。能制食物 
【集解】时珍曰∶面酱有大麦、小麦、甜酱、麸酱之属，豆酱有大豆、小豆、豌豆及豆 
油之属。豆油法∶用大豆三斗，水煮糜，以面二十四斤，拌罨成黄。每十斤，入盐八斤，井 
水四十斤，搅晒成油收取之。大豆酱法∶用豆炒磨成粉，一斗入面三斗和匀，切片罨黄，晒 
之。每十斤入盐五斤，井水淹过，晒成收之。小豆酱法∶用豆磨净，和面罨黄，次年再磨。 
每十斤，入盐五斤，以腊水淹过，晒成收之。豌豆酱法∶用豆水浸，蒸软晒干去皮。每一斗 
入小麦一斗，磨面和切，蒸过 黄，晒干。每十斤入盐五斤，水二十斤，晒成收之。麸酱法∶ 
用小麦麸蒸熟罨黄，晒干磨碎。每十斤入盐三斤，熟汤二十斤，晒成收之。甜面酱∶用小麦 
面和剂，切片蒸熟， 黄晒簸。每十斤入盐三斤，熟水二十斤，晒成收之。小麦面酱∶用生 
面水和，布包踏饼罨黄晒松。每十斤入盐五斤，水二十斤，晒成收之。大麦酱用黑豆一斗 
炒熟，水浸半日，同煮烂，以大麦面二十斤拌匀，筛下面，用煮豆汁和剂，切片蒸熟，罨黄 
晒捣。每一斗入盐二斤，井水八斤，晒成黑甜而汁清。又有麻滓酱∶用麻枯饼捣蒸，以面 
和匀罨黄如常，用盐水晒成，色味甘美也。 
【气味】咸，冷利，无毒。 
时珍曰∶面酱∶咸。豆酱、甜酱、豆油、大麦酱、麸酱∶皆咸、甘。 
诜曰∶多食发小儿无辜，生痰动气。妊娠合雀肉食之，令儿面黑。 
颂曰∶麦酱和鲤鱼食，生口疮。 
【主治】除热，止烦满，杀百药及热汤火毒（《别录》）。 
杀一切鱼、肉、菜蔬、蕈毒，并治蛇、虫、蜂、虿等毒（《日华》）。 
酱汁灌入下部，治大便不通。灌耳中，治飞蛾、虫、蚁入耳。涂 犬咬及汤、火伤灼未 
成疮者，有效 
【发明】 
弘景曰∶酱多以豆作，纯麦者少。入药当以豆酱，陈久者弥好也。又有鱼酱、肉酱，皆 
呼为醯，不入药用。 
诜曰∶小麦酱杀药力，不如豆酱。又有獐、鹿、兔、雉及鳢鱼酱，皆不可久食也。 
宗 曰∶圣人不得酱不食，意欲五味和，五脏悦而受之，此亦安乐之一端也。 
时珍曰∶不得酱不食，亦兼取其杀饮食百药之毒也。 
【附方】旧一，新五。 
手指掣痛∶酱清和蜜，温热浸之，愈乃止。（《千金》）。 
疡风驳∶酱清和石硫黄细末，日日揩之。（《外台秘要》）。 
妊娠下血∶豆酱二升，去汁取豆，炒研。酒服方寸匕，日三。（《 
妊娠尿血∶豆酱一大盏（熬干），生地黄二两，为末。每服一钱，米 
浸淫疮癣∶酱瓣和人尿，涂之。（《千金翼》）。 
解轻粉毒，服轻粉口破者∶以三年陈酱化水，频漱之。（《濒湖集 



<目录>谷部第二十五卷_谷之四

<篇名>榆仁酱

内容：（《食疗》） 
【校正】原附酱下，今分出。 
【集解】 
时珍曰∶造法∶取榆仁水浸一伏时，袋盛，揉洗去涎，以蓼汁拌晒，如此七次，同发过 
面曲，如造酱法下盐晒之。每一升，曲四斤，盐一斤，水五斤。崔 《月令》谓之KT 
KT，是也。音牟偷。 
【气味】辛美，温，无毒。 
【主治】利大小便、心腹恶气，杀诸虫。不宜多食（孟诜）。 



<目录>谷部第二十五卷_谷之四

<篇名>芜荑酱

内容：（《食疗》） 
【校正】原附酱下，今分出。 
【集解】 
时珍曰∶造法与榆仁酱同。 
【气味】辛美微臭，温，无毒。多食落发。 
【主治】杀三虫，功力强于榆仁酱（孟诜）。 
【发明】张从正曰∶北人亦多食乳酪酥脯甘美之物，皆生虫之萌也。而不生虫者，盖食 
中多胡荽、芜荑、卤汁，杀九虫之物也。 



<目录>谷部第二十五卷_谷之四

<篇名>醋

内容：（《别录》下品） 
【释名】酢（音醋）、醯（音兮）、 
弘景曰∶醋酒为用，无所不入，愈久愈良，亦谓之醯。以有苦味，俗呼苦酒。丹家又加 
余物，谓为华池左味。 
时珍曰∶刘熙《释名》云∶醋，措也。能措置食毒也。古方多用酢字也。 
【集解】 
恭曰∶醋有数种∶有米醋、麦醋、曲醋、糠醋、糟醋、饧醋、桃醋、葡萄、大枣、 
等诸杂果醋，会意者亦极酸烈。惟米醋二、三年者入药。余 
诜曰∶北人多为糟醋，江外人多为米醋，小麦醋、不及。糟醋为多妨忌也。大麦醋良。 
藏器曰∶苏言葡萄、大枣诸果堪作醋，缘渠是荆楚人，土地俭啬，果败则以酿酒也。糟 
醋犹不入药，况于果乎？ 
时珍曰∶米醋∶三伏时用仓米一斗，淘净蒸饭，摊冷 黄，晒簸，水淋净。别以仓米二 
斗蒸饭，和匀入瓮，以水淹过，密封暖处，三七日成矣。糯米醋∶秋社日，用糯米一斗淘蒸， 
用六月六日造成小麦大曲和匀，用水二斗，入瓮封酿，三七日成矣。粟米醋∶用陈粟米一 
斗，淘浸七日，再蒸淘熟，入瓮密封，日夕搅之，七日成矣。小麦醋∶用小麦水浸三日， 
蒸熟 黄，入瓮水淹，七七日成矣。大麦醋∶用大麦米一斗，水浸蒸饭， 黄晒干，水淋过， 
再以麦饭二斗和匀，入水封闭，三七日成矣。饧醋∶用饧一斤，水三升煎化，入白曲末二两， 
瓶封晒成。其余糟、糠等醋，皆不入药，不能尽纪也。 
-米醋- 
【气味】酸、苦，温，无毒。 
诜曰∶大麦醋∶微寒。余醋并同。 
弘景曰∶多食损人肌脏。 
藏器曰∶多食损筋骨，亦损胃。不益男子，损人颜色。醋发诸药，不可同食。 
时珍曰∶酸属木，脾病毋多食酸。酸伤脾，肉 
服茯苓、丹参人，不可食醋。《镜源》曰∶米醋煮制四黄、丹砂、胆矾、常山诸药也。 
【主治】消痈肿，散水气，杀邪毒（《别录》）。理诸药，消毒（扁鹊）。治产后血运，除 
症块坚 
并产后及伤损金疮出血昏运，杀一切鱼、肉、菜毒（《日华》）。醋磨青木香，止卒心痛、血 
气痛。浸黄柏含之，治口疮。调大黄末，涂肿毒。煎生大黄服，治 癖甚良（孟诜）。散瘀 
血， 
治黄胆、黄汗（好古曰∶张仲景治黄汗，有黄 芍药桂枝苦酒汤；治黄胆，有麻黄醇酒汤， 
用苦酒清酒。方见《金匮 
【发明】 
宗 曰∶米醋比诸醋最酽，入药多用之，谷气全也，故胜糟醋。产妇房中，常以火炭沃 
醋气为佳，酸益血也。以磨雄黄，涂蜂虿毒，亦取其收而不散之义。今人食酸则齿软，谓其 
水生木，水气弱，木气强，故如是。造靴皮者，须得醋而纹皱，故知其性收敛，不负酸收之 
意。 
时珍曰∶按∶孙光宪《北梦琐言》云∶一婢抱儿落炭火上烧灼，以醋泥敷之，旋愈无痕 
。又一 
甚，见台上一瓯芥醋，旋旋啜之，遂觉胸中豁然，眼花不见。卿云∶君吃鱼 太多，鱼畏芥 
醋，故权诳而愈其疾也。观此二事，可证《别录》治痈肿、杀邪毒之验也。大抵醋治诸疮肿 
积块，心腹疼痛，痰水血病，杀鱼、肉、菜及诸虫毒瓦斯，无非取其酸收之义，而又有散瘀解 
毒之功。李鹏飞云∶醋能少饮，辟寒胜酒。王戬自幼不食醋，年逾八十，犹能传神也。 
【附方】旧二十一，新十二。 
身体卒肿∶醋和蚯蚓屎敷之。（《千金》）。 
白虎风毒∶以三年酽醋五升，煎五沸，切葱白三升，煎一沸漉出，以布染乘热裹之，痛 
止乃已。（《外台秘要》）。 
霍乱吐利∶盐、醋，煎服甚良。（《如宜方》）。 
霍乱烦胀，未得吐下∶以好苦酒三升饮之。（《千金方》）。 
足上转筋∶以故绵浸醋中，甑蒸热裹之，冷即易，勿停，取瘥止。 
出汗不滴，瘦却腰脚，并耳聋者∶米醋浸荆三棱，夏四日，冬六日，为末。醋汤调下二 
钱，即瘥。（《经验后方》）。 
腋下胡臭∶三年酽酢，和锻石敷之。（《外台》）。 
疡风病∶酢和硫黄末敷之。（《外台秘要》）。 
痈疽不溃∶苦酒和雀屎如小豆大，敷疮头上，即穿也。（《肘后方 
舌肿不消∶以酢和釜底墨，浓敷舌之上下，脱则更敷，须臾即消。（《千金方》）。 
木舌肿强∶糖醋，时时含漱。（《普济方》）。 
牙齿疼痛∶米醋一升，煮枸杞白皮一升，取半升，含漱即瘥。（《肘后 
鼻中出血∶酢和胡粉半枣许服。又法∶用醋和土，涂阴囊，干即易 
塞耳治聋∶以醇酢微火炙附子，削尖塞之。（《千金方》）。 
面 雀卵∶苦酒渍术，常常 
中砒石毒∶饮酽醋，得吐即愈。不可饮水。（《广记》）。 
服硫发痈∶酢和豉，研膏敷之，燥则易。（《千金方》）。 
食鸡子毒∶饮醋少许即消。（《广记》）。 
浑身虱出∶方见石部食盐。 
毒蜂伤螫∶清醋急饮一、二碗，令毒瓦斯不散，然后用药。（《济急方》）。 
蝎刺螫人∶酢磨附子汁敷之。（《食医心镜》）。 
蜈蚣咬毒∶醋磨生铁敷之。（《箧中方》）。 
蜘蛛咬毒∶同上方。 
蠼 尿疮∶以醋和胡粉敷之。（《千金方》）。 
诸虫入耳∶凡百节、蚰蜒、蚁入耳，以苦酒注入，起行即出。（钱 
汤火伤灼∶即以酸醋淋洗，并以醋泥涂之甚妙，亦无瘢痕也。。 
野狼烟入口∶以醋少许饮之。（《秘方》）。 
足上冻疮∶以醋洗足，研藕敷之。 
胎死不下，月未足者∶大豆煮醋服三升，立便分解。未下再服。（ 
胞衣不下，腹满则杀人∶以水入醋少许， 面 
鬼击卒死∶吹醋少许入鼻中。（《千金》）。 
乳痈坚硬∶以罐盛醋，烧热石投之二次，温渍之。冷则更烧石投之，不过三次即愈。（《千 
金》）。 
疔肿初起∶用面围住，以针乱刺疮上，铜器煎醋沸，倾入围中，令容一盏。冷即易，三 
度。根即出也。 



<目录>谷部第二十五卷_谷之四

<篇名>酒

内容：（《别录》中品） 
【校正】《拾遗》糟笋酒、社酒，今并为一。 
【释名】时珍曰∶按∶许氏《说文》云∶酒，就也。所以就人之善恶也。一说∶酒字篆 
文，象酒在卣中之状。《饮膳》标题云∶酒之清者曰酿，浊者曰盎；浓曰醇，薄曰 ；重酿 
曰酎，一宿曰醴；美曰醑，未榨曰醅；红曰醍，绿曰 ，白曰 。 
【集解】恭曰∶酒有秫、黍、粳、糯、粟、曲、蜜、葡萄等色。凡作酒醴须曲，而葡萄、 
蜜等酒独不用曲。诸酒醇 
藏器曰∶凡好酒欲熟时，皆能候风潮而转，此是合阴阳也。 
诜曰∶酒有紫酒、姜酒、桑椹酒、葱豉酒、葡萄酒、蜜酒，及地黄、牛膝、虎骨、牛蒡 
、大豆、枸杞、通草、仙灵脾、狗肉汁等，皆可和酿作酒，俱各有方。 
宗 曰∶《战国策》云∶帝女仪狄造酒，进之于禹。《说文》云∶少康造酒，即杜康也 
。然《本草》已着酒名，《素问》亦有酒浆，则酒自黄帝始，非仪狄矣。古方用酒，有醇酒、 
春酒、白酒、清酒、美酒、糟下酒、粳酒、秫黍酒、葡萄酒、地黄酒、蜜酒、有灰酒、新熟 
无灰酒、社坛余胙酒。今人所用，有糯酒、煮酒、小豆曲酒、香药曲酒、鹿头酒、羔儿等酒。 
江浙、湖南北又以糯粉入众药，和为曲，曰饼子酒。至于官务中，亦有四夷酒，中国不可取 
以为法。今医家所用，正宜斟酌。但饮家惟取其味，罔顾入药何如尔，然久之未见不作疾者。 
盖此物损益兼行，可不慎欤？汉赐丞相上尊酒，糯为上，稷为中，粟为下。今入药佐使，专 
用糯米，以清水白面曲所造为正。古人造曲未见入诸药，所以功力和浓，皆胜余酒。今人又 
以造者，盖止是醴，非酒也。《书》云∶若作酒醴，尔惟曲 。酒则用曲，醴则用 ，气 
味甚相辽，治疗岂不殊也？ 
颖曰∶入药用东阳酒最佳，其酒自古擅名。《事林广记》所载酿法，其曲亦用药。今则 
绝无，惟用麸面、蓼汁拌造，假其辛辣之力，蓼亦解毒，清香远达，色复金黄，饮之至醉， 
不头痛，不口干，不作泻。其水秤之重于他水，邻邑所造俱不然，皆水土之美也。处州金盆 
露，水和姜汁造曲，以浮饭造酿，醇美可尚，而色香劣于东阳，以其水不及也。江西麻姑酒， 
以泉得名，而曲有群药。金陵瓶酒，曲米无嫌，而水有碱，且用灰，味太甘，多能聚痰。山 
东秋露白，色纯味烈。苏州小瓶酒，曲有葱及红豆、川乌之类，饮之头痛口渴。淮南绿豆酒， 
曲有绿豆，能解毒，然亦有灰不美。 
时珍曰∶东阳酒即金华酒，古兰陵也，李太白诗所谓兰陵美酒郁金香即此，常饮入药俱 
良。山西襄陵酒、蓟州薏苡酒皆清烈，但曲中亦有药物。黄酒有灰。秦、蜀有咂嘛酒，用稻 
、麦、黍、秫、药曲，小罂封酿而成，以筒吸饮。谷气既杂，酒不清美，并不可入药。 
-米酒- 
【气味】苦、甘、辛，大热，有毒。 
诜曰∶久饮伤神损寿，软筋骨，动气痢。醉卧当风，则成癜风。醉浴冷水成痛痹。服丹 
砂人饮之，头痛吐热。 
士良曰∶凡服丹砂、北庭、石亭脂、钟乳、诸 石、生姜，并不可长用酒下，能引石药 
气 
藏器曰∶凡酒，忌诸甜物。酒浆照人无影，不可饮。祭酒自耗，不可饮。酒合乳饮，令 
人气结。同牛肉食，令人生虫。酒后卧黍穣，食猪肉，患大风。 
时珍曰∶酒后食芥及辣物，缓人筋骨。酒后饮茶，伤肾脏，腰脚重坠，膀胱冷痛，兼患 
痰饮水肿、消渴挛痛之疾。一切毒药，因酒得者难治。又酒得咸而解者，水制火也，酒性上 
而咸润下也。又畏枳 、葛花、赤豆花、绿豆粉者 
【主治】行药势，杀百邪恶毒瓦斯（《别录》）。通血脉，浓肠胃，润皮肤，散湿气，消忧 
发怒，宣言畅意（藏器）。养脾气，扶肝，除风下气（孟诜）。解马肉、桐油毒，丹石发动诸 
病，热饮之 
糟底酒（三年腊糟下取之） 开胃下食，暖水脏，温肠胃，消宿食，御风寒，杀一切蔬 
菜毒（《日华》）。止呕哕，摩风瘙、 
老酒（腊月酿造者，可经数十年不坏） 和血养气， 
春酒（清明酿造者亦可经久） 常服令人肥白（孟诜）。蠼 尿疮，饮之至醉，须臾虫 
出如米也（李绛《兵部手集 
社坛余胙酒（《拾遗》） 治小儿语迟，纳口中佳。 
又以喷屋四角，辟蚊子（藏器）。饮之治聋。 
时珍曰∶按∶《海录碎事》云∶俗传社酒治聋，故李涛有“社翁今日没心情，为寄治聋 
酒一瓶”之句。 
-糟笋节中酒- 
【气味】咸，平，无毒。 
【主治】饮之，主哕气呕逆，或加小儿乳及牛乳同服。又摩 疡风（藏器）。 
-东阳酒- 
【气味】甘、辛，无毒。 
【主治】用制诸药良。 
【发明】弘景曰∶大寒凝海，惟酒不冰，明其性热，独冠群物。 
药家多用以行其势，人饮多则体弊神昏，是其有毒故也。《博物志》云∶王肃、张衡、 
马均三人，冒雾晨行。一人饮酒，一人饱食，一人空腹。空腹者死，饱食者病，饮酒者健。 
此酒势辟恶，胜于作食之效也。 
好古曰∶酒能行诸经不止，与附子相同。味之辛者能散，苦者能下，甘者居中而缓。 
用为导引，可以通行一身之表，至极高之分。味淡者则利小便而速下也。古人惟以麦造曲酿 
黍，已为辛热有毒。今之酝者加以乌头、巴豆、砒霜、姜、桂、锻石、灶灰之类大毒大热之 
药，以增其气味。岂不伤冲和，损精神，涸荣卫，竭天癸，而夭夫人寿耶？ 
震亨曰∶《本草》止言酒热而有毒，不言其湿中发热，近于相火，醉后振寒战栗可见矣 
。又性喜升，气必随之，痰郁于上，溺涩于下，恣饮寒凉，其热内郁，肺气大伤。其始也病 
浅，或呕吐，或自汗，或疮疥，或鼻 ，或泄利，或心脾痛，尚可散而去之。其久也病深， 
或消渴，或内疽，或肺痿，或鼓胀，或失明，或哮喘，或劳瘵，或癫痫，或痔漏，为难名之 
病，非具眼未易处也。夫醇酒性大热，饮者适口，不自觉也。理宜冷冻饮料，有三益焉。过于肺， 
入于胃，然后微温。肺先得温中之寒，可以补气。次得寒中之温，可以养胃。冷酒行迟，传 
化以渐，人不得恣饮也。今则不然，图取快喉舌焉尔。 
颖曰∶人知戒早饮，而不知夜饮更甚。既醉既饱，睡而就枕，热拥伤心伤目。夜气收敛 
，酒以发之，乱其清明，劳其脾胃，停湿生疮，动火助欲，因而致病者多矣。朱子云∶以醉 
为节可也。 
机曰∶按∶扁鹊云∶过饮腐肠烂胃，溃髓蒸筋，伤神损寿。昔有客访周 ，出美酒二石。 
饮一石二斗，客饮八斗。次明， 
时珍曰∶酒，天之美禄也。面曲之酒，少饮则和血行气，壮神御寒，消愁遣兴；痛饮则 
伤神耗血，损胃亡精，生痰动火。《邵尧夫诗》云∶美酒饮教微醉后。此得饮酒之妙，所谓 
醉中趣、壶中天者也。若夫沉湎无度，醉以为常者，轻则致疾败行，甚则丧邦亡家而陨躯命， 
其害可胜言哉？此大禹所以疏仪狄，周公所以着酒诰，为世范戒也。 
【附方】旧十，新七。 
惊怖卒死∶温酒灌之即醒。 
鬼击诸病，卒然着人，如刀刺状，胸胁腹内切痛，不可抑按，或吐血、鼻血、下血，一 
名鬼排∶以醇酒吹两鼻内，良。（《肘后》） 
马气入疮或马汗、马毛入疮，皆致肿痛烦热，入腹则杀人。多饮醇酒，至醉即愈，妙。 
（《 
虎伤人疮∶但饮酒，常令大醉，当吐毛出。（《梅师》）。 
蛇咬成疮∶暖酒淋洗疮上，日三次。（《广利方》）。 
蜘蛛疮毒∶同上方。 
毒蜂螫人∶方同上。 
咽伤声破∶酒一合，酥一匕，干姜末二匕，和服，日二次。（《十 
三十年耳聋∶酒三升，渍牡荆子一升，七日去滓，任性饮之。（《 
天行余毒，手足肿痛欲断∶作坑深三尺，烧热灌酒，着屐踞坑上，以衣壅之，勿令泄气。 
（《类要方》）。 
下部痔疮∶掘地作小坑，烧赤，以酒沃之，纳吴茱萸在内坐之。不 
产后血闷∶清酒一升，和生地黄汁煎服。（《梅师》）。 
身面疣目，盗酸酒浮，洗而咒之曰∶疣疣，不知羞。酸酒浮，洗你头。急急如律令。咒 
七遍，自愈。（《外台》）。 
断酒不饮∶酒七升，朱砂半两，瓶浸紧封，安猪圈内，任猪摇动，七日取出，顿饮。又 
方∶正月一日酒五升，淋碓头杵下，取饮之。千止。（《千金方》）。 
丈夫脚冷不随，不能行者∶用淳酒三斗，水三斗，入瓮中，灰火温之，渍脚至膝。常着 
灰火，勿令冷，三日止。（《千金方》）。 
海水伤裂，凡人为海水咸物所伤，及风吹裂，痛不可忍∶用蜜半斤，水酒三十斤，防风、 
当归、羌活、荆芥各二两。为末。煎汤浴之。一夕即愈。（《使琉球录》）。 
【附诸药酒方】 
时珍曰∶《本草》及诸书，并有治病酿酒诸方。今辑其简要者，以备参考。药品多者， 
不能尽录。 
-愈疟酒- 
治诸疟疾，频频温饮之。四月八日，水一石，曲一斤为末，俱 水中。待酢煎之，一石 
取七斗。待冷 
民要术》） 
-屠苏酒- 
陈延之《短剧方》云∶此华佗方也。元旦饮之，辟疫疠一切不正之气。造法∶用赤木 
桂心七钱五分，防风一两，菝 五钱，蜀椒、桔梗、大黄五钱七分，乌头二钱五分，赤小豆 
十四枚，以三角绛囊盛之，除夜悬井底，元旦取出置酒中，煎数沸。举家东向，从少至长， 
次第饮之。药滓还投井中，岁饮此水，一世无病。 
时珍曰∶苏KT ，鬼名。此药屠割鬼爽，故名 
-逡巡酒- 
补虚益气，去一切风痹湿气。久服益寿耐老，好颜色。 
造法∶三月三日收桃花三两三钱，五月五日收马蔺花五两五钱，六月六日收脂麻花六两 
六钱，九月九日收黄甘菊花九两九钱，阴干。十二月八日取腊水三斗。待春分，取桃仁四十 
九枚好者（去皮尖），白面十斤正，同前花和作曲，纸包四十九日。用时白水一瓶，曲一丸， 
面一块，封良久成矣。如淡，再加一丸。 
-五加皮酒- 
去一切风湿痿痹，壮筋骨，填精髓。用五加皮洗刮去骨煎汁，和曲、米酿成，饮之。或 
切碎袋盛，浸酒煮饮。或加当归、牛膝、地榆诸药。 
-白杨皮酒- 
治风毒香港脚，腹中痰癖如石。以白杨皮切片，浸酒起 
-女贞皮酒- 
治风虚，补腰膝。女贞皮切片，浸酒煮饮之。 
-仙灵脾酒- 
治偏风不遂，强筋坚骨。仙灵脾一斤，袋盛，浸无灰 
惠方》）。 
-薏苡仁酒- 
去风湿，强筋骨，健脾胃。用绝好薏苡仁粉，同曲、 
-天门冬酒- 
润五脏，和血脉。久服除五劳七伤，癫痫恶疾。常令酒气相接，勿令大醉，忌生冷。十 
日当出风疹毒瓦斯，三十日乃已，五十日不知风吹也。冬月用天门冬去心煮汁，同曲、米酿成。 
初熟微酸，久乃味佳。（《千金》）。 
-百灵藤酒- 
治诸风。百灵藤十斤，水一石，煎汁三斗，入糯米三斗，神曲九两，如常酿成。三五日， 
更炊一斗糯饭候冷投之，即熟。澄清日饮，以汗出为效。（ 
-白石英酒- 
治风湿周痹，肢节中痛，及肾虚耳聋。用白石英、磁石（ 醋淬七次）各五两，绢袋盛， 
浸酒一升中，五、六日，温饮。酒少更添之。（《圣济总 
-地黄酒- 
补虚弱，壮筋骨，通血脉，治腹痛，变白发。用生肥地黄绞汁，同曲、米封密器中。春 
夏三七日，秋冬五七日启之，中有绿汁，真精英也，宜先饮之，乃滤汁藏贮。加牛膝汁效更 
速，亦有加群药者。 
-牛膝酒- 
壮筋骨，治痿痹，补虚损，除久疟。用牛膝煎汁，和曲、米酿酒。或切碎，袋盛浸酒， 
煮饮。 
-当归酒- 
和血脉，坚筋骨，止诸痛，调经水。当归煎汁，或酿或 
-菖蒲酒- 
治三十六风，一十二痹，通血脉，治骨痿，久服耳目聪明。石菖蒲煎汁，或酿或浸，并 
如上法。 
-枸杞酒- 
补虚弱，益精气，去冷风，壮阳道，止目泪，健腰脚。 
用甘州枸杞子煮烂捣汁，和曲、米酿酒。或以子同生地黄袋盛，浸酒煮饮。 
-人参酒- 
补中益气，通治诸虚。用人参末，同曲、米酿酒。或袋 
-薯蓣酒- 
治诸风眩运，益精髓，壮脾胃。用薯蓣粉，同曲、米酿酒。或同山茱萸、五味子、人参 
诸药，浸酒煮饮。 
-茯苓酒- 
治头风虚眩，暖腰膝，主五劳七伤。用茯苓粉同曲、 
-菊花酒- 
治头风，明耳目，去痿痹，消百病。用甘菊花煎汁，同曲、米酿酒。或加地黄、当归、 
枸杞诸药亦佳。 
-黄精酒- 
壮筋骨，益精髓，变白发，治百病。用黄精、苍术各四斤，枸杞根、柏叶各五斤，天门 
冬三斤，煮汁一石，同曲十斤，糯米一石，如常酿酒饮。 
-桑椹酒- 
补五脏，明耳目。治水肿，不下则满，下之则虚，入腹则十无一活。用桑椹捣汁煎过， 
同曲、米如常酿酒饮。 
-术酒- 
治一切风湿筋骨诸病，驻颜色，耐寒暑。用术三十斤，去皮捣，以东流水三石，渍三十 
日，取汁，露一夜，浸曲、米酿成饮。 
-蜜酒- 
孙真人曰∶治风疹风癣。用沙蜜一斤，糯饭一升，面曲五两，熟水五升，同入瓶内，封 
七日成酒。寻常以蜜入酒代之，亦良。 
-蓼酒- 
久服聪明耳目，脾胃健壮。以蓼煎汁，和曲、米酿酒饮。 
-姜酒- 
诜曰∶治偏风，中恶疰忤，心腹冷痛。以姜浸酒，暖服一碗即止。 一法∶用姜汁和曲， 
造酒如常，服之佳。 
-葱豉酒- 
诜曰∶解烦热，补虚劳，治伤寒头痛寒热，及冷痢肠痛 
酒煮饮。 
-茴香酒- 
治卒肾气痛，偏坠牵引，及心腹痛。茴香浸酒煮饮之 
-缩砂酒- 
消食和中，下气，止心腹痛。砂仁炒研，袋盛浸酒，煮 
-莎根酒- 
治心中客热，膀胱胁下气郁，常忧不乐。以莎根一斤切 
常令酒气相续。 
-茵陈酒- 
治风疾，筋骨挛急。用茵陈蒿（炙黄）一斤，秫米一石， 
-青蒿酒- 
治虚劳久疟。青蒿捣汁，煎过，如常酿酒饮。 
-百部酒- 
治一切久近咳嗽。百部根切炒，袋盛浸酒，频频饮之。 
-海藻酒- 
治瘿气。海藻一斤，洗净浸酒，日夜细饮。 
-黄药酒- 
治诸瘿气。万州黄药切片，袋盛浸酒，煮饮。 
-仙茆酒- 
治精气虚寒，阳痿膝弱，腰痛痹缓，诸虚之病。用仙茆 
-通草酒- 
续五脏气，通十二经脉，利三焦。通草子煎汁，同曲、米酿酒 
-南藤酒- 
治风虚，逐冷气，除痹痛，强腰脚。石南藤煎汁，同曲 
-松液酒- 
治一切风痹香港脚。于大松下掘坑，置瓮承取其津液，一 
-松节酒- 
治冷风虚弱，筋骨挛痛，香港脚缓痹。松节煮汁，同曲、 
-柏叶酒- 
治风痹历节作痛。东向侧柏叶煮汁，同曲、米酿酒饮。 
-椒柏酒- 
元旦饮之，辟一切疫疠不正之气。除夕以椒三七粒，东 
-竹叶酒- 
治诸风热病，清心畅意。淡竹叶煎汁，如常酿酒饮。 
-槐枝酒- 
治大麻痿痹。槐枝煮汁，如常酿酒饮。 
-枳茹酒- 
治中风身直，口僻眼急。用枳壳刮茹，浸酒饮之。 
-牛蒡酒- 
治诸风毒，利腰脚。用牛蒡根切片，浸酒饮之。 
-巨胜酒- 
治风虚痹弱，腰膝疼痛。用巨胜子二升（炒香），薏苡仁二升，生地黄半斤，袋盛浸酒 
饮。 
-麻仁酒- 
治骨髓风毒痛，不能动者。取大麻子中仁炒香，袋盛浸酒饮之。 
-桃皮酒- 
治水肿，利小便。桃皮煎汁，同秫米酿酒饮。 
-红曲酒- 
治腹中及产后瘀血。红曲浸酒煮饮。 
-神曲酒- 
治闪肭腰痛。神曲烧赤，淬酒饮之。 
-柘根酒- 
治耳聋。方具柘根下。 
-磁石酒- 
治肾虚耳聋。用磁石、木通、菖蒲等分，袋盛酒浸日 
-蚕沙酒- 
治风缓顽痹，诸节不随，腹内宿痛。用原蚕沙炒黄，袋 
-花蛇酒- 
治诸风，顽痹瘫缓，挛急疼痛，恶疮疥癞。用白花蛇肉 
饭盖之，三七日，取酒饮。又有群药煮酒方甚多。 
-乌蛇酒- 
治疗、酿法同上。 
-蚺蛇酒- 
治诸风痛痹，杀虫辟瘴，治癞风疥癣恶疮。用蚺蛇肉一 
缸底，糯饭盖之，酿成酒饮。亦可浸酒。详见本条。 
颖曰∶广西蛇酒∶坛上安蛇数寸，其曲则采山中草药，不能无毒也。 
-蝮蛇酒- 
治恶疮诸 ，恶风顽痹癫疾。取活蝮蛇一条，同醇酒一 
已消化。每服数杯，当身体习习而愈也。 
-紫酒- 
治卒风，口偏不语，及角弓反张，烦乱欲死，及鼓胀不消 
待紫色，去滓频饮。 
-豆淋酒- 
破血去风，治男子中风口 
炒焦，以酒淋之，温饮。 
-霹雳酒- 
治疝气偏坠，妇人崩中下血，胎产不下。以铁器烧赤， 
-龟肉酒- 
治十年咳嗽。酿法详见龟条。 
-虎骨酒- 
治臂胫疼痛，历节风，肾虚，膀胱寒痛。虎胫骨一具， 
亦可浸酒。详见虎条。 
-麋骨酒- 
治阴虚肾弱，久服令人肥白。麋骨煮汁，同曲、米如常 
-鹿头酒- 
治虚劳不足，消渴，夜梦鬼物，补益精气。鹿头煮烂捣 
葱、椒。 
-鹿茸酒- 
治阳虚痿弱，小便频数，劳损诸虚。用鹿茸、山药浸酒服 
-戊戌酒- 
诜曰∶大补元阳。颖曰∶其性大热，阴虚人及无冷病患不宜饮之。用黄狗肉一只煮糜， 
连汁和曲、米酿酒 
-羊羔酒- 
大补元气，健脾胃，益腰肾。宣和化成殿真方∶用米一石（如常浸蒸），嫩肥羊肉七斤， 
曲十四两，杏仁一斤（同煮烂，连汁拌末），入木香一两同酿，勿犯水，十日熟，极甘滑。 
一法∶羊肉五斤蒸烂，酒浸一宿，入消梨七个，同捣取汁，和曲、米酿酒饮之。 
-腽肭脐酒- 
助阳气，益 



<目录>谷部第二十五卷_谷之四

<篇名>烧酒

内容：（《纲目》） 
【释名】火酒（《纲目》）、阿剌吉酒（《 
【集解】 
时珍曰∶烧酒非古法也。自元时始创其法，用浓酒和糟入甑，蒸令气上，用器 
凡酸坏之酒，皆可蒸烧。近时惟以糯米或粳米或黍或秫或大麦蒸熟，和曲 
蒸取。其清如水，味极浓烈，盖酒露也。 
颖曰∶暹逻酒以烧酒复烧二次，入珍宝异香。其坛每个以檀香十数斤烧烟熏令如漆，然 
后入酒蜡封，埋土中二、三年，绝去烧气，取出用之。曾有人携至舶，能饮三、四杯即醉， 
价值数倍也。有积病，饮一、二杯即愈，且杀蛊。予亲见二人饮此，打下活虫长二寸许，谓 
之鱼蛊云。 
【气味】辛、甘，大热，有大毒。 
时珍曰∶过饮败胃伤胆，丧心损寿，甚则黑肠腐胃而死。与姜、蒜同食，令 
冷水、绿豆粉解其毒。 
【主治】消冷积寒气，燥湿痰，开郁结，止水泄，治霍乱疟疾噎膈，心腹 
死，杀虫辟瘴，利小便，坚大便，洗赤目肿痛，有效（时珍）。 
【发明】 
时珍曰∶烧酒，纯阳毒物也。面有细花者为真。与火同性，得火即燃，同乎焰消。北人 
四时饮之，南人止暑月饮之。其味辛甘，升扬发散；其气燥热，胜湿祛寒。故能开怫郁而消 
沉积，通膈噎而散痰饮，治泄疟而止冷痛也。辛先入肺，和水饮之，则抑使下行，通调水道， 
而小便长白。热能燥金耗血，大肠受刑，故令大便燥结，与姜、蒜同饮即生痔也。 
饮之，汗出而膈快身凉；赤目洗之，泪出而肿消赤散，此乃从治之方焉。过饮不节，杀人顷 
刻。近之市沽，又加以砒石、草乌、辣灰、香药，助而引之，是假盗以方矣。善摄生者宜戒 
之。按∶刘克用《病机赋》云∶有人病赤目，以烧酒入盐饮之，而痛止肿消。盖烧酒性走， 
引盐通行经络，使郁结开而邪热散，此亦反治劫剂也。 
【附方】新七。 
冷气心痛∶烧酒入飞盐饮，即止。 
阴毒腹痛∶烧酒温饮，汗出即止。 
呕逆不止∶真火酒一杯，新汲井水一杯，和服甚妙。（濒湖） 
寒湿泄泻，小便清者∶以头烧酒饮之，即止。 
耳中有核，如枣核大，痛不可动者∶以火酒滴入，仰之半时，即可 
风虫牙痛∶烧酒浸花椒，频频漱之。 
寒痰咳嗽∶烧酒四两，猪脂、蜜、香油、茶末各四两，同浸酒内， 
以茶下之，取效。 



<目录>谷部第二十五卷_谷之四

<篇名>葡萄酒

内容：（《纲目》） 
【集解】诜曰∶葡萄可酿酒，藤汁亦佳。 
时珍曰∶葡萄酒有二样∶酿成者味佳，有如烧酒法者有大毒。酿者，取汁同曲，如常酿 
糯米饭法。无汁，用干葡萄末亦可。魏文帝所谓葡萄酿酒，甘于曲米，醉而易醒者也。烧者， 
取葡萄数十斤，同大曲酿酢，取入甑蒸之，以器承其滴露，红色可爱。古者西域造之，唐时 
破高昌，始得其法。按∶梁《四公子记》云∶高昌献葡萄干冻酒。杰公曰∶葡萄皮薄者味美， 
皮浓者味苦。八风谷冻成之酒，终年不坏。叶子奇《草木子》云∶元朝于冀宁等路造葡萄酒， 
八月 
其余皆冰，独此不冰，乃酒之精液也，饮之令人透腋而死。酒至二、三年，亦有大毒。《饮 
膳正要》云∶酒有数等，出哈喇火者最烈，西番者次之，平阳、太原者又次之。或云∶葡萄 
久贮，亦自成酒，芳甘酷烈，此真葡萄酒也。 
-酿酒- 
【气味】甘、辛，热，微毒。 
时珍曰∶有热疾、齿疾、疮疹人，不可饮之。 
【主治】暖腰肾，驻颜色，耐寒（时珍）。 
-烧酒- 
【气味】辛、甘，大热，有大毒。 
时珍曰∶大热大毒，甚于烧酒。北人习而不觉，南人切不可轻生饮之。 
【主治】益气调中，耐饥强志（《正要》）。消痰破 



<目录>谷部第二十五卷_谷之四

<篇名>糟

内容：（《纲目》） 
【释名】粕（《纲目》）。 
【集解】时珍曰∶糯、秫、黍、麦，皆可蒸酿酒、醋，熬煎饧、饴，化成糟粕。酒糟须 
用腊月及清明、重阳造者，沥干，入少盐收之。藏物不败，揉物能软。若榨干者，无味矣。 
醋糟用三伏造者良。 
-酒糟- 
【气味】甘、辛，无毒。 
【主治】温中消食，除冷气，杀腥，去草、菜毒，润皮肤，调脏腑（藏器）。 扑损瘀 
血，浸水洗冻疮，捣敷蛇咬、蜂叮毒（《日华》） 
【发明】时珍曰∶酒糟有曲 之性，能活血行经止痛，故治伤损有功。按∶许叔微《本 
事方》云∶治 折，伤筋骨，痛不可忍者。用生 
热，布裹罨伤处，冷即易之。曾有人伤折，医令捕一生龟，将杀用之。夜梦龟传此方，用之 
而愈也。又《类编》所载，只用藏瓜姜糟一物，入赤小豆末和匀，罨于断伤处，以杉片或白 
桐片夹之，云不过三日即痊可也。 
【附方】新四。 
手足皲裂∶红糟、腊猪脂、姜汁、盐等分，研烂，炒热擦之，裂内甚痛，少顷即合，再 
擦数次即安。（《袖珍方》）。 
鹤膝风病∶酒醅糟四两，肥皂一个（去子），芒硝一两，五味子一两，砂糖一两，姜汁 
半瓯。研匀，日日涂之。加入烧酒尤妙也。 
暴发红肿，痛不可忍者∶腊糟糟之。（谈野翁《试验方》）。 
杖疮青肿∶用湿绵纸铺伤处，以烧过酒糟捣烂，浓铺纸上。良久， 
升即散。（《简便方》）。 
-大麦醋糟- 
【气味】酸，微寒，无毒。 
【主治】气滞风壅，手臂脚膝痛，炒热布裹慰之，三两换当愈（孟诜）。 
-干饧糟- 
【气味】甘，温，无毒。 
【主治】反胃吐食，暖脾胃，化饮食，益气缓中（时珍）。 
【发明】时珍曰∶饧以 成，暖而消导，故其糟能化滞缓中，养脾止吐也。按∶继洪《澹 
寮方》云∶甘露汤∶治反胃呕吐不止，服此利胸膈，养脾胃，进饮食。用干饧糟六两，生姜 
四两，二味同捣作饼，或焙或晒，入炙甘草末二两，盐少许，点汤服之。常熟一富人病反胃， 
往京口甘露寺设水陆，泊舟岸下。梦一僧持汤一杯与之，饮罢，便觉胸快。次早入寺，供汤 
者乃梦中所见僧，常以此汤待宾，故易名曰甘露汤。予在临汀疗一小吏旋愈，切勿忽之。 
【附方】新一。 
脾胃虚弱∶平胃散（等分）末一斤，入干糖糟（炒）二斤半，生姜一斤半，红枣三百个 
（煮取肉焙干），通为末。逐日点汤服。（《摘玄》）。 



<目录>谷部第二十五卷_谷之四

<篇名>米秕

内容：（《食物》） 
【释名】米皮糠。 
时珍曰∶秕，亦纰薄之义也。 
【集解】颖曰∶米 
秕，即精米上细糠也。昔陈平食糠核而肥也。 
时珍曰∶糠，诸粟谷之壳也。其近米之细者为米秕，味极甜。俭年人多以豆屑或草木花 
实可食者，和剂蒸煮，以救饥云。 
【气味】甘，平，无毒。 
【主治】通肠开胃，下气，磨积块。作糗食不饥，充滑肤体，可以颐养（汪颖 



<目录>谷部第二十五卷_谷之四

<篇名>舂杵头细糠

内容：（《别录》中品） 
【校正】禹锡曰∶自草部移入此。 
【集解】 
时珍曰∶凡谷皆有糠，此当用粳、稻、粟、秫之糠也。北方多用杵，南方多用碓，入药 
并同。丹家言糠火炼物，力倍于常也。 
【气味】辛、甘，热。 
震亨曰∶谷壳属金，糠之性则热也。 
【主治】卒噎，刮取含之（《别录》。亦可煎汤呷之）。 
烧研，水服方寸匕，令妇人易产（时珍。出《子母秘录》）。 
【发明】弘景曰∶治噎用此，亦是舂捣义尔。天下事理，多相影 
【附方】旧一，新一。 
膈气噎塞，饮食不下∶用碓觜上细糠，蜜丸弹子大，时时含咽津液 
咽喉妨碍，如有物吞吐不利∶杵头糠、人参各一钱，石莲肉（炒）一钱，水煎服，日三 
次。《圣济总录》） 
